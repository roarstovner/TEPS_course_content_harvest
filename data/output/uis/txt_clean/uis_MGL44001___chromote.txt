Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL4400
## Versjon
1
## Vekting (stp)
15
## Semester undervisningsstart
Vår
## Antall semestre
1
## Vurderingssemester
Vår
## Undervisningsspråk
Norsk
Vis timeplan
## Innhold
Pedagogikk og elevkunnskap, ved Universitetet i Stavanger, er delt i to sykluser som til sammen utgjør 60 studiepoeng. PEL-fagets første 30 studiepoeng ligger på utdanningens første og andre semester, mens de siste 30 er lagt fjerde studieår. For å følge opp rammeplanens føringer om profesjonsretting og progresjon og med det utvikling av studentenes profesjonskompetanse, er innholdet ordnet i henhold til tre faglig overordnende og gjennomgående begrepspar:
- Læring - undervisning: PEL-faget skal være profesjonsrettet og utvikle studentenes forståelse av at lærerarbeidet blant annet innebærer å gjennomføre en undervisning som sikrer gode læringsprosesser for alle elevene.
- Inkludering - mangfold: I Rammeplan for grunnskolelærerutdanningen er det understreket at studentene skal kvalifiseres for å tilpasse opplæringen til alle elevene. Av den grunn vil det å være lærer i en inkluderende skole preget av elevmangfold være en av de overordnede tematikkene i faget.
- Profesjonsutvikling - profesjonsfellesskap: Lærerrollen er mangefasettert og i stadig forandring fordi lærerarbeidet endres i takt med samfunnet, i takt med myndighetenes krav til læreren og i takt med utviklingsprosesser i profesjonen. For å forberede studentene på at lærerarbeid innebærer deltakelse i profesjonsfellesskap på ulike nivå, vil de systematisk bli utfordret til å lære sammen med andre.
De overordnete begrepsparene skal danne grunnlag for utvikling av en profesjonskompetanse som bidrar til forutsetninger for å møte elevmangfold og mangfold i skolens profesjonsfellesskap. Begrepsparene vil vektlegges ulikt i de ulike emnene og vil tidvis være naturlig integrert i hverandre. I syklus 2, pel 3 og pel 4, vektlegges særlig begrepsparene profesjonsutvikling - profesjonsfellesskap. En slik orientering er og i samsvar med Forskrift om rammeplan for grunnskolelærerutdanning: https://lovdata.no/dokument/SF/forskrift/2016-06-07-860.
På PEL4 MGL4400 reflekteres dette i følgende spesifikke innholdskomponenter:
Skoleutvikling.
Demokrati og medborgerskap.
Fellesskapets betydning.
Forebygging og håndtering av mobbing.
Etisk og profesjonsetisk bevissthet.
Danning og identitet i et demokratisk, pluralistisk samfunn med religiøst og livsynsmessig mangfold.
## Læringsutbytte
Kunnskap
Studenten
-  har inngående kunnskap om utviklingsprosesser/læring i skolen som organisasjon
-  har inngående kunnskap om fellesskapets betydning for elevenes læringsprosesser fra 5.- 10. trinn
-  har inngående kunnskap om hvordan konflikter og mobbing kan forebygges og håndteres
-  har avansert kunnskap om elevens danning i et pluralistisk samfunn, blant annet om religion og livssyn som del av barn og unges identitet og referanserammer
-  har kunnskap om profesjonsetiske grunnbegreper, etiske modeller og profesjonsetisk argumentasjon
Ferdigheter
Studenten
-  kan anvende forskningsbasert kunnskap til å kritisk vurdere utviklings- og endringsprosesser i skolen
-  kan anvende forskningsbasert kunnskap til å forebygge mobbing og analysere og iverksette tiltak som skal motvirke mobbing
-  kan analysere og drøfte samspillet mellom demokratiforståelse, demokratioppdragelse og menneskerettigheter
-  kan kritisk analysere og anvende skolens verdigrunnlag
-  kan identifisere og drøfte profesjonsetiske spørsmål
Generell kompetanse
Studenten
-  kan bidra til innovasjonsprosesser og ta ansvar for samarbeid og utviklingsarbeid som fremmer faglig og pedagogisk nytenkning i skolen
-  kan identifisere og analysere utfordringer i skolehverdagen i en pluralistisk skole og utnytte muligheter den gir
## Forkunnskapskrav
## Eksamen / vurdering
## Vilkår for å gå opp til eksamen/vurdering
I Pedagogikk og elevkunnskap vil studentene bli utfordret på koplingen mellom teori og praksis, blant annet gjennom casebasert undervisning. Deler av undervisningen vil gå med til å diskutere hvilke konsekvenser de faglige begrepene kan ha for arbeidet i skolen. Faget skal føre til faglig refleksjon, personlig vekst og yrkesetisk bevissthet. Evnen til kritisk refleksjon oppøves bl. a i diskusjoner der studentene anvender fagets begrepsapparat. I undervisningen vil studentene også møte et mangfold av arbeidsmåter som alle har som formål å dyktiggjøre dem i lærergjerningen. Derfor er minimum 80 % tilstedeværelse i undervisningen påkrevd.
Individuelle arbeidskrav må være godkjent for å gå opp til eksamen. Konsekvenser av ikke godkjente arbeidskrav er at adgang til prøving nektes. Jf. Forskrift om studier og eksamen ved Universitetet i Stavanger (eksamensforskriften), § 2-8 nr. 3. Studenter som får ett eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
Følgende arbeidskrav inngår i emnet:
- Individuell drøftingsoppgave knyttet til sentrale profesjonsetiske problemstillinger i skolen (2000 ord +/10%). Vurdering: Godkjent/ikke godkjent.
- Individuell refleksjonstekst (400 ord +/10%). Vurdering: Godkjent/ikke godkjent.
- Gruppeoppgave knyttet til utviklingsarbeid i praksisperioden (Digital presentasjon). Vurdering: Godkjent/ikke godkjent.
## Fagperson(er)
## Emneansvarlig:
## Faglærer:
## Praksiskoordinator:
## Studiekoordinator:
## Arbeidsformer
Å kunne delta i et profesjonsfellesskap fordrer evne til samhandling på ulike nivå. Undervisningen vil derfor bli organisert som plenumsforelesninger og som seminargrupper/faste arbeidsgrupper hvor bruk av studentaktive, utforskende arbeidsformer med ulike former for studentframlegg vektlegges. I emnet vil studentene møte et mangfold av arbeidsmåter og ulike digitale verktøy.
## Praksis
15 dager veiledet skolepraksis.
## Emneevaluering
## Litteratur
