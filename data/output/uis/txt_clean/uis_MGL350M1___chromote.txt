Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL350M
## Versjon
1
## Vekting (stp)
45
## Semester undervisningsstart
Høst
## Antall semestre
2
## Vurderingssemester
Vår
## Undervisningsspråk
Norsk
Vis timeplan
## Innhold
En masteroppgave i samfunnsfag er et selvstendig faglig arbeid utarbeidet under veiledning. Innholdet kan være drøftende, fortolkende eller ha en empirisk innretning. Studenter veiledes individuelt og i grupper gjennom prosjektutviklingen, og frem til innleveringen av oppgaven.
Masteroppgaven kan skrives og leveres individuelt eller av to studenter sammen, forutsatt at søknad om dette innvilges. Søknad sendes til masterkoordinator. De som leverer sammen, blir også vurdert samlet. I slike tilfeller skal studentene legge ved en erklæring, signert av begge, der de gjør rede for den enkeltes bidrag. Det er forventet at studentenes innsats og bidrag skal kunne betegnes som likeverdige.
## Læringsutbytte
En kandidat med fullført og bestått emne skal ha følgende læringsutbytte:
Kunnskaper
- Har spesialisert innsikt i et avgrenset samfunnsfaglig og/eller samfunnsfagdidaktisk område (masteroppgaven)
- Har kunnskap om hvilke elementer som inngår i en prosjektbeskrivelse og masteroppgave, og sammenhengen mellom disse elementene i lys av relevant vitenskapsteori
- Har kunnskap om produksjon og analyse av den typen data som masteroppgaven retter seg mot
Ferdigheter
- Kan formulere problemstilling og utarbeide en prosjektbeskrivelse som redegjør for tematikk og forskningsspørsmål, teoretisk og metodisk tilnærming og mulige forskningsetiske problemstillinger
- Kan gjennomføre et forskningsprosjekt og utvikle en masteroppgave som relaterer seg til aktuell forskning, teoretisk og metodologisk litteratur, og som vurderer relevante forskningsetiske problemstillinger
- Kan analysere faglige og fagdidaktiske problemstillinger basert på selvstendig tilegnet fagkunnskap, og bruke slik innsikt i undervisning, formidling og forsknings- og utviklingsarbeid i skolen
- Kan formidle eget forskningsprosjekt og kan presentere forskningsresultater både skriftlig og muntlig
Generell kompetanse
- Har kunnskap om forskningsprosessen
