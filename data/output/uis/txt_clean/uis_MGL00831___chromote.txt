Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL0083
## Versjon
1
## Vekting (stp)
30
## Semester undervisningsstart
Vår
## Antall semestre
1
## Vurderingssemester
Vår
## Undervisningsspråk
Engelsk, Norsk
Vis timeplan
## Opptakskrav
Generell studiekompetanse (GSK)
## Innhold
Er du interessert i å skape kunst og kultur som inkluderer og engasjerer barn og unge? Ønsker du å utforske, spille og anvende teater i ulike samfunnskontekster, ved et internasjonalt studium?
Da er vårt emnet i teater og drama i interkulturell kontekst et bra sted å starte.
Emnet gir en innføring i teater i ulike kontekster, som scenekunst, drama og teaterpedagogikk og anvendte teaterpraksiser, samt hvordan disse kan være relevante i dagens flerkulturelle samfunn innen kunst og kulturfeltet og i ulike former for pedagogisk og sosialt arbeid.
Gjennom studiet får du kunnskap om skuespill, regi, dramaturgi, sceniske virkemidler og arbeidsmetodikk innen ulike teaterformer. Du får erfaring i å skape egne teaterprosjekter, hvor du utvikler ditt eget språk i kollektive kunstneriske arbeidsprosesser i en internasjonal kontekst.
Det vil gjøre deg rustet til å planlegge, skape og lede teaterproduksjoner, kunstneriske prosjekter og andre skapende prosesser i skole-, kultur- og samfunnsliv.
-  Emnet er åpent for nasjonale og internasjonale studenter
-  Vi jobber tett med kunst-, kultur- og utdanningsinstitusjoner i regionen og har knyttet til oss nasjonale og internasjonale aktører i undervisningen
-  Studietur til internasjonale teaterfestivaler
-  Ulike praksismuligheter ved Barne- og ungdomsteater, kultur- og utdanningsinstitusjoner.
## Innhold
Emnet er bygget opp rundt tre tema. Hoved temaet er: Skuespill og teaterproduksjon som videreføres i del emnene teater og dramapedagogikk og Anvendt teater. Lærestoff og arbeidsformer tar utgangspunkt i teaterets egenart i ulike samfunnskontekster, som kunst- og kulturfeltet, og ulike former for pedagogisk og sosialt arbeid.
Skuespill og teaterproduksjon
Temaet gir innføring i grunnleggende element og forutsetninger for all scenekunst, med søkelys på skuespill, regi og dramaturgiske virkemidler i teateret.
Studentene vil arbeide med skuespillerteknikker og metodikk som tar utgangspunkt i tradisjonene etter Stanislavskij og Brecht, samt fysiske innganger til scenisk tilstedeværelse i teateret, med utgangspunkt i Lecoq og Grotowsky. Improvisasjon, karakterarbeid og scenisk tekstutvikling, individuelt og kollektivt, står sentralt og er en forutsetning for det kunstneriske arbeidet.
Studentene får erfaring i å skape egne teaterprosjekter hvor de utvikler sitt eget språk i kollektive kunstneriske arbeidsprosesser. Emnet anvender teaterproduksjon som læringsmodell, hvor regi, dramaturgi, konseptutvikling, arbeidsmåter og sceniske virkemidler i teateret står sentralt. I tillegg vil forholdet mellom form og innhold utforskes og utdypes.
Dette arbeidet skal gi studentene en praktisk fundert forståelse av de ulike aspekter i en teaterproduksjon. Undervisning og veiledning tar utgangspunkt i sammenhengen mellom praktisk arbeid og teoretisk refleksjon, hvor studentene utvikler kunnskaper og ferdigheter i å planlegge og gjennomføre kollektive kunstneriske prosesser.
Teater og dramapedagogikk
Temaet vektlegger metodiske og kunstpedagogiske aspekter fra drama og teaterfaget knyttet opp til lek, praktiske aktiviteter, interkulturelt arbeid og estetiske læringsprosesser i skole og undervisning.
Studentene skal få erfaring i hvordan drama og teaterpedagogikk kan anvendes i interkulturelt arbeid i klasserommet på en måte som fremmer demokrati og aktivt medborgerskap. Studentene skal få kunnskaper og ferdigheter i hvordan drama og teaterpedagogikken kan anvendes i praktisk og kreativ læring, hvor intellekt, følelser og kropp aktiveres i en kollektiv utforsking av skolens ulike fag og emner. Disse estetiske læringsprosessene, gjennom sansing, refleksjon og praktisk skapende arbeid, bygger på et holistisk læringssyn som gir dybdelæring og er en forutsetning for elevenes danning og identitetsutvikling.
Studentene får erfaring i å planlegge og gjennomføre drama- og teaterundervisning i fag, emner og tverrfaglige prosjekter i skolen, som utvikler interkulturell kompetanse, engasjement, skaperglede og handlekraft hos elevene.
Anvendt teater
I dette temaet vil studentene anvende erfaring fra de overnevnte temaene: skuespill og teaterproduksjon, drama- og teaterpedagogikk, for å utforske samfunnsrelevante problemstillinger og fremme sosial utvikling gjennom anvendt teater som verktøy for interkulturell kommunikasjon og relasjonsbygging. Undervisningen vil foregå i nært samarbeid med aktører fra kunst- og kulturfeltet og ulike arenaer for pedagogisk og sosialt arbeid, som Barne- og ungdomsteater, læringssenter og fritidsklubber.
Arbeidet skal gi studentene en praktisk fundert forståelse av ulike aspekter i anvendt teater hvor undervisningen og veiledningen tar utgangspunkt i sammenhengen mellom praktisk arbeid og teoretisk refleksjon. Utgangspunktet er kritisk og humanistisk pedagogikk med vekt på Feire, Boal og Barba. Studentene skal få erfaring i å planlegge workshops og forskjellige interdisplinære kunst- og kulturprosjekter. Studentene vil også få erfaring i å skape anvendt teater for fritidsklubber, lærings- og imigrasjonssenter, samt å utvikle partnerskap i nettverk for nasjonale og internasjonale menneskerettighetsorganisasjoner, som fremmer interkulturell kompetanse, demokrati og aktivt medborgerskap.
## Læringsutbytte
Kunnskaper
En kandidat med fullført og bestått emne har kunnskap om:
-  Sentrale retninger og uttrykksformer i teater, teater og drama pedagogikk og anvendt teater i kunst og kulturfeltet, skole og samfunnsliv
-  Ulike skuespillteknikker, arbeidsformer, dramaturgi og regimetodikk, som utgangspunkt for skapende scenisk arbeid og med fokus på episk og postdramatisk teater
-  Sentrale retninger i interkulturell arbeid i kunst og kulturfeltet, skole og samfunnsliv
-  Kunstfaglig arbeid som inkluderer barn og unge i en interkulturell kontekst
-  Evnen til å fungere effektivt på tvers av kulturer, å tenke og handle hensiktsmessig, og å kommunisere og samarbeide med mennesker fra forskjellige kulturelle bakgrunner - enten hjemme eller i utlandet.
-  Estetiske læreprosesser via drama og teater som en forutsetning for læring i skolen, med fokus på ulike fag og de tverrgående emnene folkehelse og livsmestring, demokrati og medborgerskap og bærekraftig utvikling
-  Sentrale trekk innen utviklingen av teateret som kunstform, ulike retninger innen drama og teater som kunstfag i skolen og anvendt teater i ulike samfunns kontekster
-  Tverrfaglig arbeid og metoder i kunstfaglig arbeid.
-  Formidling, kommunikasjon, samarbeid og innovasjon
-  Relevante forskningsmetoder inne fagfeltet
-  Teknologiske virkemidler og nye medier i det skapende arbeidet innen teater, drama og teater pedagogikk og anvendt teater
Ferdigheter
En kandidat med fullført og bestått emne kan:
-  Mestre grunnleggende ferdigheter i skuespillerteknikk, regi, dramaturgi med særlig vekt på å skape egne teaterproduksjoner i ulike kontekster med fokus på episke og postdramatiske arbeidsformer
-  Mestre grunnleggende kunnskap om konseptutvikling, komposisjon og sceniske virkemidler i regiarbeid
-  Mestre grunnleggende ferdigheter i ulike arbeidsmåter i teatret, som metoden for handlende analyse og ulike konseptuelle "devising" prosesser
-  Kunne beskrive, fortolke og vurdere kunstnerisk og skapende arbeid og kunne anvende denne kunnskapen kritisk og konstruktivt i tilbakemeldings situasjoner
-  Mestre grunnleggende ferdigheter i drama og teater pedagogikk og anvendt teater via praktisk arbeid
-  Kunne kritisk reflektere over etiske dilemmaer som oppstår i anvendt teaterarbeid
-  Ha utviklet et reflektert og erfaringsbasert forhold til drama- og teaterfaglig undervisning
-  Mestre grunnleggende ferdigheter i skuespill og teaterproduksjon, drama og teater pedagogikk og anvendt teater i en interkulturell kontekst
-  Legge til rette for dybdelæring og estetiske læreprosesser via drama og teaterfaget i en interkulturell kontekst
-  Planlegge, gjennomføres og evaluere teaterproduksjoner, drama og teater faglige undervisningsopplegg og anvendt teater i tverrfaglige sammenhenger i kunst og kulturliv, skole og samfunnsliv
-  Beherske og aktivt bruke digitale verktøy i teaterproduksjoner, drama og teater pedagogikk og anvendt teater, samt i teoretisk, praktisk og kunstneriske formidling
-  Kunne anvende relevante forskningsmetoder knyttet til fordypningsoppgaven
Generell kompetanse
En kandidat med fullført og bestått emne:
-  Skal kunne planlegge, utvikle og skape teaterproduksjoner i kollektive kunstneriske prosesser i kunst og kulturfeltet
-  Kunne anvende teaterets formspråk i utvikling av forestillinger for, av og med barn og unge og ulike samfunnsgrupper
-  Være tett på samfunnsutfordringer og dets mangfold ved å skape kunst og kultur som inkluderer og engasjerer barn og unge
-  Skal kunne planlegge, utvikle og lede drama og teater pedagogisk arbeid i en interkulturell kontekst i skole og utdannings institusjoner med fokus på skolens fag og de tverrgående temaene folkehelse og livsmestring, demokrati og medborgerskap, og bærekraftig utvikling
-  Skal stimulerer til engasjement, skaperglede og skaperkraft hos elever gjennom bruk av drama og teater som estetisk læreprosess i skolen
-  Skal kunne utforske samfunns relevante problemstillinger og fremme sosial utvikling gjennom anvendt teater som verktøy, med fokus på demokrati og medborgerskap.
-  Ha kompetanse i en interkulturell tilnærming i arbeidet, å kunne kombinere det kognitive, det fysiske og det emosjonelle/motivasjonelle som avgjørende aspektene for å forstå ikke bare ytre atferd, men også de uskrevne normene som former ulike kulturer.
-  Ha kompetanse i endring og utviklingsprosesser
## Forkunnskapskrav
## Eksamen / vurdering
Fordypningsoppgave og praktisk gruppeeksamen
Fordypningsoppgave:
Studentene velger selv om de vil gjøre fordypningsoppgaven individuelt eller i gruppe. I fordypningsoppgaven skal studentene enten skrive en akademisk tekst med valgt problemstilling, eller utvikle et performativt produkt knyttet til skuespill og teaterproduksjon, drama og teaterpedagogikk og/eller anvendt med tilhørende refleksjonstekst. FOU-oppgaven leveres i sin helhet i Inspera (performativt produkt må dokumenteres med f.eks. filmopplasting) til fastsatt tid. Oppgavene skal reflektere sentrale praktiske eller teoretiske problemstillinger knyttet til studiet. Ved gruppeinnlevering gis det en felles gruppekarakter. Omfanget for fordypningsoppgaven som akademisk tekst er 3000 ord (+/- 10%) ved individuell oppgave og 5000 ord (+/- 10%) ved gruppeoppgave. Omfanget for refleksjonsteksten både som individuell og gruppeoppgave er 1000 ord (+/- 10%). Tidsramme: 2 uker.
Praktisk gruppeeksamen med samtale:
Praktisk gruppeeksamen skal være en teaterproduksjon etterfulgt av en samtale med sensor. Dette gir grunnlag for en individuell vurdering. Denne eksamen går over 5 dager, og arbeidet skal ende i en scenisk presentasjon avgrenset i tid. Både forberedelsen, fremføringen og refleksjonen over arbeidet som er gjort, som kommer frem i samtalen med sensor, vil være grunnlag for den individuelle vurderingen.
Alle vurderinger må være bestått for å få karakter i emnet.
## Vilkår for å gå opp til eksamen/vurdering
Teater og drama i interkulturell kontekst er et praktisk og teoretisk studium og all undervisning og veiledning er obligatorisk. Det er krav om 80 % tilstedeværelse hvor en kan søke om utvidelse til 70 % ved dokumentert og godkjent grunn.
Følgende må være godkjent for å kunne gå opp til eksamen:
-  Studietur: Studentene oppfordres til å delta på en studietur for å se minimum fem profesjonelle forestillinger for barn/unge. Disse vil bli analysert og vurdert gjennom gruppesamtaler underveis. Studieturen vil vare 3-4 dager. Alternativet for dette arbeidskravet vil være at studentene selv ser fem teaterforestillinger for barn/unge og skriver individuelle forestillingsanalyser i denne sammenheng.
-  Teaterbesøk: Studenten skal ha sett minst 5 profesjonelle teaterforestillinger i løpet av studiet
-  Teaterprosjekt: Gjennomføre et teaterprosjekt for et eksternt publikum. Forestillingen spilles seks ganger.
-  Praksisprosjekt i teater og drama pedagogikk og/eller anvendt teater: Utvikle og gjennomføre, i gruppe, et drama- og teaterpedagogisk undervisningsopplegg og/ eller et prosjekt i anvendt teater. Dette skal gjennomføres minimum seks ganger i grunnskolen, ved et barne- og ungdomsteater og/ eller ved en annen samfunns- og kultur institusjon. Det skal deretter analyseres i en skriftlig, individuell refleksjonsoppgave på 1500 ord (+/- 10%).
-  Mappeopgave: Levere en skriftlig oppgave i et selvvalgt tema innen skuespill, teaterproduksjon, drama- og teaterpedagogikk og/ eller anvendt teater. 2500 ord, (+/- 10 %).
Studenter som får et eller flere av arbeidskravene vurdert til ikke godkjent ved første innlevering, gis mulighet for én ny innlevering av oppgaven(e) i bearbeidet form.
## Fagperson(er)
## Faglærer:
## Emneansvarlig:
## Studieprogramleder:
## Praksiskoordinator:
## Arbeidsformer
Studiet vil bli delt inn i perioder og undervisningen vil i hovedsak være prosjektorientert. Læringsformene vil veksle mellom teoretiske og praktiske, utforskende, kreative, mer analytiske problemløsende arbeidsmåter individuelt og i grupper av varierende størrelser. Undervisningen har ulike tilnærminger og former som forelesning, demonstrasjon, diskusjon, prosjektarbeid, spill og framføring, selvstudium, veiledning og praktisk arbeid.
## Praksis
15 dager veiledet praksis.
## Overlapping
## Åpent for
## Opptakskrav
## Emneevaluering
## Litteratur
