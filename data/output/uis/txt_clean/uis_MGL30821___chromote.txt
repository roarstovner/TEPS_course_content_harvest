Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL3082
## Versjon
1
## Vekting (stp)
15
## Semester undervisningsstart
Høst
## Antall semestre
1
## Vurderingssemester
Høst
## Undervisningsspråk
Norsk
Vis timeplan
## Innhold
Mennesket er det dyret som har vist størst evne til å påvirke naturen rundt seg. Dette emnet vil gi utdypende kunnskap om økologiske sammenhenger. Her trekkes det frem naturtyper som av ulike årsaker ansees som spesielt sårbare. Fokus vil være på planter og dyrs tilpasninger til og menneskers innvirkning på disse områdene. Problemstillinger i forhold til læreplanens tverrfaglige tema bærekraftig utvikling tas opp. Her blir det flere ekskursjoner og utvidet klasserom trekkes inn som et overordnet naturfagdidaktisk tema.
## Læringsutbytte
En kandidat med fullført og bestått emne skal ha følgende læringsutbytter:
Kunnskap
Kandidaten
-  har videregående kunnskap om bærekraftig utvikling og miljøutfordringer knyttet til biologisk mangfold.
-  har videregående kunnskap om systematikk, egenskaper og karakteristiske trekk til noen vanlige arter/grupper av organismer.
-  har avansert kunnskap om naturlige og menneskeskapte faktorer som har innvirkning på ulike naturtyper.
-  har inngående kunnskap om undervisning for dybdelæring i et utvidet klasserom.
Ferdigheter
Kandidaten
-  kan planlegge og gjennomføre undervisning for dybdelæring i et utvidet klasserom
-  kan analysere, vurdere og dokumentere elevers læring tilpasset elevenes forutsetninger i et utvidet klasserom
-  kan velge ut relevante organismer for anvendelse i undervisningen
-  kan anvende relevant naturfagutstyr knyttet til emnet
-  kan oppdage, samle inn og studere ulike organismer på en betryggende måte
Generell kompetanse
Kandidaten 
-  har innsikt i fagdidaktisk forskning om undervisning og læring i naturfag med fokus på dybdelæring i utvidet klasserom
-  kan analysere og vurdere relevante etiske problemstillinger knyttet til menneskers utnyttelse av sårbare naturtyper
-  kan knytte kunnskap om viktigheten av biologisk mangfold til bærekraftig utvikling
## Forkunnskapskrav
## Eksamen / vurdering
Studentene får utdelt forberedelsesdelen til eksamensoppgaven 48 timer før eksaminering. I forberedelsestiden vil alle hjelpemidler være tilgjengelige.
Eksamineringen er todelt. Del 1 vil bestå av fremførelse av oppgitt tema. Varighet 15 min. Del 2 vil være 15 min samtale.
## Vilkår for å gå opp til eksamen/vurdering
På grunn av fagets egenart vil deler av undervisningen være obligatorisk (3-4 ekskursjoner, gruppearbeid relatert til praksisoppgave og praktisk arbeid). Informasjon om hvilke økter dette gjelder vil fremkomme i starten av semesteret.
Inntil fire arbeidskrav om må være godkjent.
Studenten skal levere en artssamling med egne bilder av ulike arter av planer og dyr, samt arter som er typiske for naturtypene vi besøker. Tidspunkt for innlevering blir bestemt etter avtale med studentene.
Det knyttes en egen obligatorisk oppgave til praksis.
Alle arbeidskrav må være godkjent for å gå opp til eksamen. Konsekvenser av ikke godkjent arbeidskrav er at adgang til prøving nektes. Jf. Forskrift om studier og eksamen ved Universitetet i Stavanger (eksamensforskriften), § 3-8 nr. 3.
Studenter som får et eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
## Fagperson(er)
## Faglærer:
## Studieprogramleder:
## Emneansvarlig:
## Praksiskoordinator:
## Studiekoordinator:
## Arbeidsformer
Med bakgrunn i stoffets egenart og målet for studiet vil det veksles mellom forelesninger, seminarer, praktiskarbeid, ekskursjoner og selvstudium.
Helt i begynnelsen av semesteret kan det bli arrangert en obligatorisk ekskursjon til fjell (to døgn) med overnatting. De faglige temaene vil konsentrere seg om viktige økologiske faktorene for myr og fjelløkosystemene, vegetasjonssonering i fjellet og artskunnskap (plante- og dyreliv). 
I tillegg vil det bli arrangert ekskursjoner i Stavangerområdet i undervisningstiden. Disse blir uten overnatting. Nærmere avtaler om dato og tid vil bli avklart ved studiestart. Studentene må selv dekke utgifter til transport.
Arbeidsinnsatsen totalt 425 timer:
- Undervisning 42 timer
- Praksis 120 timer
- Egeninnsats 263 timer (inkluderer selvstudie, arbeidskrav, praksisoppgave og eksamen)
## Åpent for
## Emneevaluering
## Litteratur
