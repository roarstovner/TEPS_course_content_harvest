Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL3054
## Versjon
1
## Vekting (stp)
15
## Semester undervisningsstart
Vår
## Antall semestre
1
## Vurderingssemester
Vår
## Undervisningsspråk
Norsk
Vis timeplan
## Innhold
Forståelse for hvordan mennesker utvikler fellesskap og tilhørighet er et av kjerneelementene i samfunnsfaget i skolen. Emnet Fellesskap vil gi innsikt i samfunnsfaglige tilnærminger til identitet, makt og samfunn. Sentralt i emnet står faglige og fagdidaktiske problemstillinger knyttet til kunnskap om hvorfor og hvordan mennesker søker sammen i samfunn. Faget utforsker samfunnsfaglige perspektiver på felleskap og identitetskonstruksjon i dybden. Det blir vektlagt hvordan samfunn og andre felleskap er påvirket av historiske og samtidige forhold. Skolens rolle i utvikling av tilhørighet blir spesielt belyst. Undervisning og pensum er spesielt rettet mot fremtidige lærere i barne- og ungdomsskolen. Emnet vil tematisere kulturforskjeller og identitetsbaserte motsetninger i elevers hverdag og i et internasjonalt miljø.
## Læringsutbytte
En kandidat som har fullført og bestått emnet skal ha følgende læringsutbytte definert i form av:
Kunnskap
Kandidaten har:
-  inngående kunnskap om hvordan identitet og fellesskap blir påvirket av historiske og nåtidige forhold
-  inngående kunnskap om fagperspektiver på makt og dens mange uttrykksformer
-  inngående kunnskap om fagperspektiver på samfunnsformasjon og sosialt liv
-  inngående kunnskap om skoleinstitusjonens rolle i utviklingen av tilhørighet og identitet
Ferdigheter
Kandidaten skal:
-  kunne drøfte historiske og samtidige hendelser eller samfunnsfenomen fra ulike perspektiv
-  kunne drøfte hvordan makt og maktrelasjoner har påvirket og påvirker identitet og samfunnsforhold
-  kunne drøfte problemstillinger knyttet til kulturforskjeller og sosial ulikhet i skolen
Generell kompetanse
Kandidaten kan:
-  selvstendig og kritisk tilegne seg fag- og fagdidaktisk litteratur
-  formidle og drøfte fagperspektiv skriftlig og muntlig
-  reflektere over lærerrollen og egen lærerpraksis i lys av fagperspektiv på makt og samfunn
## Forkunnskapskrav
60SP samfunnsvitenskapelige eller humanistiske fag
## Eksamen / vurdering
Muntlig eksamen og semesteroppgave
## Vilkår for å gå opp til eksamen/vurdering
Et skriftlig arbeidskrav med omfang på 500 ord (+/- 10).
Alle obligatoriske krav må være godkjent for å få gå opp til vurdering i emnet. Studenter som får et eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
## Fagperson(er)
## Emneansvarlig:
## Studieprogramleder:
## Studiekoordinator:
## Arbeidsformer
Undervisningen består av forelesninger, diskusjoner og tekstarbeid
## Åpent for
## Emneevaluering
## Litteratur
