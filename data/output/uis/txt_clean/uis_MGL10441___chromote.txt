Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL1044
## Versjon
1
## Vekting (stp)
30
## Semester undervisningsstart
Vår
## Antall semestre
1
## Vurderingssemester
Vår
## Undervisningsspråk
Norsk
Vis timeplan
## Opptakskrav
Generell studiekompetanse (GSK)
## Innhold
KRLE-B ved UiS er et nettbasert og asynkront studium som legger hovedvekt på kontemporære aspekter i forhold til religion og livssyn, på hvordan disse preger skolen, og som bruker historien som bakteppe.
KRLE-B er nettbasert og asynkront og har ikke oppmøtekrav. Det legges opp til to digitale og/eller fysiske samlinger med anbefalt deltagelse.
Faget gir kunnskap om teoretiske perspektiver i religionsvitenskap, om hovedtrekkene ved et utvalg av religioner og livssyn, samt basiskunnskap om filosofi og etikk. Fagdidaktiske spørsmål er tatt opp gjennom hele faget og er diskutert i en egen modul.
KRLE-B er et valgfag og er enten et innføringsstudium i grunnskolelærerutdanningen eller et fordypningsstudium som bygger videre på KRLE-A. I forhold til KRLE-A vektlegger KRLE-B mer samtidige perspektiver, men tar også høyde for historien.
Ved UiS kan du enten ta KRLE-B (30 sp) eller KRLE-A (30 sp), eller du kan ta begge, i selvvalgt rekkefølge. Begge emnene har innebygd en viss fleksibilitet slik at du ikke trenger å ta noe om igjen. Det du tar som nummer to, blir i større grad et fordypningsstudium med en semesteroppgave.
KRLE-B består av tre deler. Studentene skal ta kun to av dem. Hvilke avhenger av om de har 30 studiepoeng i KRLE fra før. De tre delene er Hoveddel som utgjør 60 prosent av faget, Innføringsdel som utgjør 40 prosent av faget, og Semesteroppgave som utgjør 40 prosent av faget. De studentene som har 30 stp. i KRLE fra før (for eksempel fordi de tidligere har tatt KRLE-A), skal ta Semesteroppgaven og Hoveddelen. De studentene som ikke har 30 stp. i KRLE fra før tar Innføringsdelen og Hoveddelen.
## Læringsutbytte
Kandidaten skal etter fullført studium ha følgende læringsutbytte:
Innføringsdelen
(Dette er kun for dem som ikke har 30 stp. i KRLE fra før)
Kunnskap og ferdigheter om:
Religions- og livssynskunnskap
-  Hva en forstår med religion og livssyn samt sentrale fagbegreper og teoretiske perspektive
-  Hovedtrekk ved kristendommen og et utvalg andre religioner og livssyn
Etikk og filosofi
-  Innføring i grunnleggende filosofiske spørsmål
-  Innføring i etikk
-  Hovedtrekk ved den filosofiske samtale
Fagdidaktikk
-  Føringer knyttet til KRLE i skolen
-  Hovedtrekk ved rollen til KRLE-lærer
-  Hovedtrekk ved dagens KRLE-elev
Kandidaten skal etter fullført studium ha følgende læringsutbytte:
Hoveddelen
(Dette er for alle som tar KRLE B)
Kunnskap og ferdigheter om:
Religioner og livssynskunnskap
-  Kristendom, Islam, og et utvalg av andre religioner og livssyn
-  Analyse av et utvalg av religiøse og sekulære tekster sett i lys av ulike metoder, samt deres betydning for dagens forhold og undervisning i skolen
Filosofi og etikk
-  Vestlig filosofi fra opplysningstiden og frem til i dag
-  Filosofisk tenkemåte og kritisk refleksjon
-  Et utvalg av etiske teorier
Fagdidaktikk
-  Utfordringer og muligheter i en skole preget av religiøst og kulturelt mangfold
-  Et utvalg av arbeidsmetoder i og tilnærminger til KRLE-undervisning
Semesteroppgave
(Dette er kun for dem som allerede har 30 stp. i KRLE fra før. Den erstatter Innføringsdelen)
Kunnskap og ferdigheter om:
-  Fordypning i et tema knyttet til KRLE
-  Evne til å samle, analysere og prosessere informasjon som er relevant for KRLE-faget
-  Evne til å anvende på skolen kunnskap på et begrenset KRLE-tema
Generelle kompetanse
Kunnskap og ferdigheter om:
-  Religioner, livssyn, filosofi og etikk med fokus på moderne og nyere tid
-  Hvordan en kan benytte denne kunnskapen på ulike måter i skolen
-  Tilrettelegging for samarbeid med hjemmet, skolen og lokalmiljøet
## Forkunnskapskrav
## Anbefalte forkunnskaper
Religion og etikk fra allmennfaglig studieretning i videregående skole.
## Eksamen / vurdering
Hjemmeeksamen og muntlig eksamen
-
Muntlig eksamen (ca 30 min) i Del 1, Innføring, er for de av studentene som ikke har 30 studiepoeng i KRLE fra før (teller 40%).
-
Hjemmeeksamen i Hoveddelen for dem som tar KRLE for første gang (teller da 60%). Hjemmeeksamen går over 3 arbeidsdager med utlevering og innlevering innenfor vanlig arbeidstid. Muntlig eksamen (ca 30 min) for dem som har 30 studiepoeng fra før (teller da 60%).
-
Semesteroppgaven erstatter ‘Innføringsdel’ om en har 30 studiepoeng i KRLE fra før (teller da 40%). Oppgaven kan være om et selvvalgt tema innen ett av hovedområdene eller noe som går på tvers av flere eller alle. Oppgaven skal være på 5.000 ord (pluss/minus 10 %). Problemstilling skal være godkjent av faglærer og studentene skal ha veiledning.
-
For 3. årsstudenter regnes innleveringsoppgaven som FoU-oppgave i studiet. Studentene skal gis minst 1-2 veiledningstimer. Studenten skal ha minst 3 måneder på oppgaven.
## Vilkår for å gå opp til eksamen/vurdering
Refleksjonsoppgave på 1000 ord (pluss/minus 10%) om et tema i Hoveddelen. Studenter som er ute i praksis knytter oppgaven til praksiserfaringene.
Arbeidskrav innen digital kompetanse. Oppgaven består i å lage et opplegg som kan brukes i KRLE-undervisning på skolen. Opplegget må inneholde en eller flere digitale komponenter og avtales med faglærerne.
Studenter som får et arbeidskrav vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
## Fagperson(er)
## Emneansvarlig:
## Studieprogramleder:
## Studiekoordinator:
## Praksiskoordinator:
## Studiekoordinator:
## Arbeidsformer
Undervisningsformat: Digitalt emne med to samlinger som kan være enten/eller fysiske og digitale.
Studiearbeidet veksler mellom ulike former for digital undervisning, to samlinger, selvstudium og individuelt forberedelsesarbeid, oppgavearbeid, studentpresentasjoner og ekskursjoner. Samtale og diskusjon er viktige deler av undervisningen og studiearbeidet. Studentene oppfordres også til å danne kollokviegrupper o.l. Leilighetsvis arrangeres ekskursjoner i Stavanger-regionen innen noen av emneområdene. Det kan bli gitt tilbud om studietur til faglig interessante og relevante steder (forutsatt tilstrekkelig deltakerantall). En kan ikke regne med at hele pensum blir gjennomgått innen den organiserte undervisningen. Studentene har selv ansvar for å dekke hele pensum og framdrift i eget studium. Studentene har også ansvar for å holde seg orientert om pensum, arbeidsoppgaver og tidsfrister. Informasjon om dette vil bli lagt ut på Canvas-siden for studiefaget.
Arbeidsomfang for faget i ett semester svarer til studium på heltid.
## Praksis
Studentene skal undervise i KRLE-faget når de er ute i praksis. I forkant av praksisperioden skal hver student utarbeide et utkast til undervisningsopplegg som leveres til faglærer og praksislærer. Faglærer vil gjennomføre praksisbesøk relatert til undervisningsopplegget og etterveiledning/ læringssamtale på praksisskolen. Studenten leverer så en praksisoppgave etter praksis.
## Åpent for
Åpent emne for alle studenter med en aktiv studierett og som fyller kravene til generell studiekompetanse (GSK).
Studentene skal undervise i KRLE-faget når de er ute i praksis. I forkant av praksisperioden skal hver student utarbeide et utkast til undervisningsopplegg som leveres til faglærer og praksislærer. Faglærer vil gjennomføre praksisbesøk relatert til undervisningsopplegget og etterveiledning/ læringssamtale på praksisskolen. Studenten leverer så en praksisoppgave etter praksis.
## Opptakskrav
## Emneevaluering
## Litteratur
