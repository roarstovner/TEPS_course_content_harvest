Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL1500
## Versjon
1
## Vekting (stp)
30
## Semester undervisningsstart
Høst
## Antall semestre
1
## Vurderingssemester
Høst
## Undervisningsspråk
Norsk
Vis timeplan
## Innhold
Spesialpedagogikk bygger videre på perspektivene i faget Pedagogikk og elevkunnskap og skal gi studentene utvidet kunnskap om, og forståelse av, spesialpedagogiske utfordringer i en skole for alle. Faget er organisert som et felles emne for trinn 1-7 og 5-10. Differensieringen mellom de to studieprogrammene ivaretas innenfor obligatoriske arbeidskrav, praksis og eksamen. Sentrale temaer i emnet er knyttet til skolens og lærerens utfordringer med å ivareta alle elever i et mangfoldig læringsmiljø, nærmere bestemt inkluderende pedagogikk, trivsel og psykisk helse i skolen og utfordringer knyttet til lese- og skriveopplæringen. Emnet Spesialpedagogikk gir teoretisk og praktisk innsikt i hvordan perspektiver på deltakelse i læringsfellesskap gir innhold og mening til målet om inkluderende opplæring.
## Læringsutbytte
En student med fullført og bestått emne skal ha følgende læringsutbytter:
Kunnskap
Studenten har brei kunnskap om
-  spesialpedagogiske utviklingslinjer og den aktuelle situasjonen i skolen
-  sentrale aspekter ved inkluderende pedagogikk med fokus på mangfold, deltakelse og læring
-  forhold som kan utfordre læring
-  individuelle og kontekstuelle risikofaktorer for sosiale og emosjonelle vansker
-  generell pedagogisk tilnærming, samt spesielle tiltak, på individ og systemnivå, i møte med barn/elever som viser sosiale og emosjonelle vansker.
-  hvordan lese- og skriveopplæring kan bidra til mestring slik at alle elever lykkes med læring, lesing og skriving
Ferdigheter
Studenten kan
-  drøfte forholdet mellom allmennpedagogikk og spesialpedagogikk
-  bidra til utvikling av et inkluderende læringsfellesskap
-  identifisere og forebygge forhold som kan utfordre læring
-  analysere risikofaktorer og uttrykksformer, både på individ og systemnivå, knyttet til sosiale og emosjonelle vansker
-  arbeide aktivt med forebygging og problemløsning, både på individ og systemnivå, knyttet til faglige, sosiale og emosjonelle vansker
-  kjenne igjen og beskrive kvalitative trekk ved lese- og skriveferdighet hos elever med ulik alder
-  planlegge, gjennomføre og vurdere evidensbasert tilpasset opplæring i lesing og skriving og gi adekvat støtte til elever som opplever utfordringer
Generell kompetanse
-  Kunne reflektere over opplæringens utilsiktede konsekvenser for elever i sårbare situasjoner
-  ha en grunnleggende forståelse av hva faglige, sosiale og emosjonelle vansker innebærer
-  kunne forebygge, avdekke og avhjelpe faglige, sosiale og emosjonelle vansker og legge best mulig til rette for læring
-  studentene skal kunne reflektere over hvilken innvirkning læreren har for elevenes muligheter for selvrealisering og deltakelse i utdanning, yrkesliv og i samfunnet ellers hvor det kreves lesing eller skriving
## Forkunnskapskrav
## Eksamen / vurdering
Individuell skriftlig hjemmeeksamen over 4 arbeidsdager*. Omfang 4000 ord +/- 10%. *utlevering og innlevering vil finne sted innenfor vanlig arbeidstid.
## Vilkår for å gå opp til eksamen/vurdering
3 godkjente arbeidskrav og 70% obligatorisk tilstedeværelse
Arbeidskrav:
1. Muntlig arbeidskrav i gruppe, omfang på produkt: 15-20 minutter
2. Skriftlig fagtekst med utgangspunkt i case. 2-3 studenter skriver sammen. 2000 ord +/- 10%
3. Individuell skriftlig fagtekst. 2000 ord +/- 10%. I arbeid med fagteksten, skal studenten finne og bruke ca. 70 sider med selvvalgt litteratur i tillegg til felles pensumlitteratur.
Studenter som får ett eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
Obligatoriske tilstedeværelse
I faget spesialpedagogikk vil studentene bli utfordret på koplingen mellom teori og praksis. Deler av undervisningen vil gå med til å diskutere hvilke konsekvenser de faglige begrepene kan ha for arbeidet i skolen. Faget skal føre til faglig refleksjon, personlig vekst og yrkesetisk bevissthet. Evnen til kritisk refleksjon oppøves blant annet i diskusjoner der studentene anvender fagets begrepsapparat. Å kunne delta i profesjonsfellesskap fordrer evne til samhandling på ulike nivå. I undervisningen vil studentene derfor møte arbeidsmåter som forelesninger, gruppeoppgaver, studentframlegg, refleksjonsnotat, diskusjoner, artikkelanalyser, casediskusjoner og digitale verktøy som alle har som formål å dyktiggjøre dem i lærergjerningen. Derfor vil 70 % tilstedeværelse være påkrevd.
## Fagperson(er)
## Faglærer:
## Emneansvarlig:
## Faglærer:
## Studieprogramleder:
## Studiekoordinator:
## Arbeidsformer
Forventet arbeidsomfang for 30 stp er totalt 850 timer. Disse er tenkt fordelt på følgende måte:
Undervisning: 150 timer
Praksis (inkl. trepartsmøte): 125 timer
Selvstendig arbeid med arbeidskrav og pensum: 575 timer
## Praksis
Praksis inngår i emnet. Praksis skal særlig fokusere på undervisningssituasjoner der elever med behov for spesiell tilrettelegging, eller som har vedtak om spesialundervisning, får opplæring i ordinære klasser. Av interesse er også arbeid med å identifisere faglige- eller sosiale utfordringer i klassen/skolen. Aktuelle tema er skolens organisering av spesialundervisning og det spesialpedagogiske arbeidet, generelle retningslinjer og aktuelle utfordringer slik lærer vurderer dette.
I praksisperioden vil det bli organisert en læringssamtale med studenter, praksislærer og faglærer. Tema for samtalen kan være spørsmål om hvordan inkludere alle elever til deltakelse i fellesskapet.
## Åpent for
## Emneevaluering
## Litteratur
