Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL330M
## Versjon
1
## Vekting (stp)
45
## Semester undervisningsstart
Høst
## Antall semestre
2
## Vurderingssemester
Vår
## Undervisningsspråk
Engelsk
Vis timeplan
## Innhold
En masteroppgave i engelsk er et veiledet vitenskapelig arbeid. Innholdet kan være drøftende, fortolkende eller ha en empirisk innretning. Det empiriske arbeidet kan være av kvalitativ, fortolkende, eller kvantitativ art. Arbeidet med masteroppgaven skjer under veiledning.
Masteroppgaven i engelsk kan leveres individuelt eller av to kandidater sammen, forutsatt at søknad om dette innvilges. Søknad sendes til masterkoordinator. De som leverer sammen, blir også vurdert samlet. I slike tilfeller skal kandidatene legge ved en erklæring, signert av begge, der de gjør rede for den enkeltes bidrag, disse skal være likeverdige.
## Læringsutbytte
En kandidat med fullført og bestått emne skal ha følgende læringsutbytte:
Kunnskaper
-  Ha kunnskaper om hvilke elementer som inngår i en prosjektbeskrivelse og sammenhengen mellom disse
-  Ha kunnskaper om elementene som inngår i et forskningsprosjekt, samt relevante teorier og metoder
Ferdigheter
-  Kunne formulere forskningsspørsmål/problemstilling
-  Kunne gjennomgå forskningslitteratur på feltet og eventuelt bruke passende forskningsmetoder for å samle inn datamateriale
-  Kunne utarbeide en prosjektbeskrivelse for eget mastergradsprosjekt som redegjør for: prosjektets tematikk og forskningsspørsmål, aktuell litteratur, teoretisk innramming og forskningsmetodisk tilnærming og realistisk tidsplan for gjennomføring av prosjektet
-  Kunne skrive en oppgave på bakgrunn av en prosjektbeskrivelse hvor studenten viser innsikt i aktuell forskning, teorier og metoder med relevans til oppgavens problemstilling
-  Kunne formidle eget forskningsprosjekt på en faglig forsvarlig måte
Generell kompetanse
-  Ha kunnskaper om forskningsprosessen
-  Kunne identifisere og reflektere over aktuelle forskningsetiske problemstillinger i eget forskningsprosjekt
-  Kunne presentere eget forskningsprosjekt med et språk tilpasset formål, mottaker, og situasjon
## Forkunnskapskrav
Studenten må ha bestått en FoU-oppgave i løpet av studieløpet sitt.
## Eksamen / vurdering
Omfanget på masteroppgaven er på 20 000 - 40 000 ord med skrifttype 12 og linjeavstand 1,5 (i Times New Roman eller tilsvarende skrifttype). Forside, innholdsfortegnelse, forord, litteraturliste og vedlegg teller ikke med i omfanget.Masteroppgave skal skrives på engelsk. Forventet språklig nivå på oppgaven er C1 eller nær C2.
## Vilkår for å gå opp til eksamen/vurdering
- Prosjektbeskrivelse
Kandidaten skal levere en prosjektbeskrivelse på 5-7 sider som vurderes til godkjent/ikke godkjent
- Obligatorisk veiledning
Studenten må delta på minst 2 veiledningsøkter for å få adgang til å levere masteroppgaven det aktuelle semesteret. Arbeidskravet må være godkjent av veileder innen 15. mars.
- Muntlig presentasjon av masteroppgaven
Kandidaten skal etter innlevering presentere og diskutere oppgaven i et muntlig framlegg. Varighet 20-30 minutter. Vurderingsordningen her er godkjent/ikke godkjent.
Muntlig presentasjon må være godkjent for å få vurdering på masteroppgaven.
- Året der man skriver masteroppgaven oppleves for mange som et utfordrende år, både faglig og sosialt. I Masteroppgave, i engelsk spesielt kan denne oppleves som utfordrende siden lesing og skriving hovedsaklig skjer i et fremmedspråk. Sosialt, opplever mange arbeidet rundt forskning og skriving som ensomt og vanskelig. For å gjøre noe med dette, arrangerer vi workshops gjennom masteråret. Disse har som mål å tilby både faglig og sosial støtte. Det forventes at studentene deltar på alle disse workshopene. Hvis de, mot formodning, ikke kan delta, er minstekrav til oppmøte satt til 70%.
Obligatorisk arbeidskrav må være godkjent for å gå opp til vurdering. Konsekvenser av ikke godkjent arbeidskrav er at adgang til prøving nektes. Jf. Forskrift om studier og eksamen ved Universitetet i Stavanger (eksamensforskriften), § 3-8 nr. 3.
## Fagperson(er)
## Faglærer:
## Emneansvarlig:
## Studiekoordinator:
## Faglærer:
## Studieprogramleder:
## Åpent for
## Emneevaluering
## Litteratur
