Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL2200
## Versjon
1
## Vekting (stp)
15
## Semester undervisningsstart
Vår
## Antall semestre
1
## Vurderingssemester
Vår
## Undervisningsspråk
Norsk
Vis timeplan
## Innhold
OM FAGET PEDAGOGIKK OG ELEVKUNNSKAP
Pedagogikk og elevkunnskap, ved Universitetet i Stavanger, er delt i to sykluser som til sammen utgjør 60 studiepoeng. PEL-fagets første 30 studiepoeng ligger på utdanningens første og andre semester, mens de siste 30 er lagt fjerde studieår. For å følge opp rammeplanens føringer om profesjonsretting og progresjon og med det utvikling av studentenes profesjonskompetanse, er innholdet ordnet i henhold til tre faglig overordnende og gjennomgående begrepspar:
- Læring - undervisning: PEL-faget skal være profesjonsrettet og utvikle studentenes forståelse av at lærerarbeidet blant annet innebærer å gjennomføre en undervisning som sikrer gode læringsprosesser for alle elevene.
- Inkludering - mangfold: I Rammeplan for grunnskolelærerutdanningen er det understreket at studentene skal kvalifiseres for å tilpasse opplæringen til alle elevene. Av den grunn vil det å være lærer i en inkluderende skole preget av elevmangfold være en av de overordnede tematikkene i faget.
- Profesjonsutvikling - profesjonsfelleskap: Lærerrollen er mangefasettert og i stadig forandring fordi lærerarbeidet endres i takt med samfunnet, i takt med myndighetenes krav til læreren og i takt med utviklingsprosesser i profesjonen. For å forberede studentene på at lærerarbeid innebærer deltakelse i profesjonsfellesskap på ulike nivå, vil de systematisk bli utfordret til å lære sammen med andre.
De overordnede begrepsparene skal danne grunnlag for utvikling av en profesjonskompetanse som bidrar til forutsetninger for å møte elevmangfold og mangfold i skolens profesjonsfellesskap. Begrepsparene vil vektlegges ulikt i de ulike emnene, og vil tidvis være naturlig integrert i hverandre. I PEL 2 vektlegges særlig begrepsparet inkludering-mangfold.
## Læringsutbytte
Kunnskap
Kandidaten
-  har kunnskap om barrierer for elevene på 5.-10. trinns deltakelse i læringsfellesskap og hvordan læreren kan arbeide for å redusere disse og støtte elevers læring,
-  har kunnskap om ulike lærevansker og tilpasnings- og atferdsutfordringer hos barn på trinn 5-10.
-  har kunnskap om hvordan praktiske, skapende og estetiske læreprosesser kan påvirke helse, trivsel og læring.
-  har kunnskap om hvordan skolen og lærerfellesskapet i samarbeid med aktuelle instanser kan møte barn som opplever vanskelige livssituasjoner, herunder sorg, krise og overgrep.
-  har kunnskap om sentrale kjennetegn ved elevene på 5.-10. trinns kognitive, sosiale, emosjonelle og kroppslige utvikling.
-  har kunnskap om sentrale prinsipp som fremmer inkluderende opplæring og tilpasset opplæring
-  har kunnskap om den norske skolen i lys av et mangfoldig og flerkulturelt samfunn.
Ferdigheter
Kandidaten
-  kan redegjøre for og diskutere norsk og samisk skolehistorie med vekt på betydningen utdanning og skole har i et demokratisk og mangfoldig samfunn
-  kan diskutere og arbeide for prinsippet om tilpasset opplæring og tilrettelegging av spesialundervisning
-  kan kommentere sin egen profesjonelle utvikling mot det å bli lærer
-  kan analysere populærkulturelle medieuttrykk og knytte dette opp til barn og unges identitetskonstruksjon
Generell kompetanse
Kandidaten
-  har kunnskap om og kan drøfte didaktiske konsekvenser, utfordringer og muligheter i en skole preget av språklig, kulturelt og religiøst mangfold
-  kan planlegge, gjennomføre og vurdere egen og andres undervisning med utgangspunkt i eksisterende rammefaktorer og gjeldende læreplanverk
## Forkunnskapskrav
## Eksamen / vurdering
Hjemmeeksamen på 3 arbeidsdager*. Vekting 1/1. Varighet 3 dager. Omfang: 2500 ord +/- 10 % (ekskl. forside, innholdsfortegnelse og litteraturliste). Alle hjelpemidler tillat. Bokstavkarakterer. *utlevering og innlevering vil finne sted innenfor vanlig arbeidstid.
## Vilkår for å gå opp til eksamen/vurdering
Godkjent arbeidskrav og obligatorisk undervisning.
Arbeidskrav:
1. Gruppeoppgave. Vurdering: godkjent/ikke godkjent
2. Individuell fagtekst. Vurdering: godkjent/ikke godkjent
3. Digital oppgave. Vurdering: godkjent/ikke godkjent
4. Individuell refleksjonstekst knyttet til læringsutbytteformuleringer i praksisemnet. Kommenteres av praksislærer, vurderes av faglærer i PEL. Vurdering: godkjent/ikke godkjent
Studenter som får én eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
Obligatoriske undervisningsaktiviteter: I Pedagogikk og elevkunnskap 2 vil arbeidet med å analysere koblingen mellom teori og praksis fortsette. I undervisningen vil studentene diskutere og samarbeide om aktiviteter knyttet til læringsutbytteformuleringene. Derfor vil minimum 70 % tilstedeværelse i undervisningen være påkrevd.
## Fagperson(er)
## Faglærer:
## Emneansvarlig:
## Studiekoordinator:
## Praksiskoordinator:
## Arbeidsformer
Arbeidsmåtene fra forrige emne vil opprettholdes og utvikles. Progresjonen vil bli ivaretatt gjennom at studentene utfordres på mer selvstendige, analytiske og utforskende tilnærminger til innholdet.
Forventet arbeidsomfang for 15 studiepoeng er totalt 425 timer. Disse er tenkt fordelt på følgende måte:
- Undervisning utgjør 67 timer
- ca. 10 timer andre obligatoriske aktiviteter (kurs, seminar, trepartsmøter)
- 60 timer praksis (totalt 120 timer fordelt på to fag.)
- de resterende 288 timene benyttes til arbeid med arbeidskrav og pensum
## Praksis
Studentene skal gjennomføre tre uker med praksis i dette semesteret.
## Åpent for
## Emneevaluering
## Litteratur
