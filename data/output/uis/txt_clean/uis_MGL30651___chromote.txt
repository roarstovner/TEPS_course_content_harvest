Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL3065
## Versjon
1
## Vekting (stp)
15
## Semester undervisningsstart
Høst
## Antall semestre
1
## Vurderingssemester
Høst
## Undervisningsspråk
Norsk
Vis timeplan
## Innhold
Innholdet sentreres rundt følgende tema:
- Legitimering av kroppsøvingsfaget og drøfting av læreplaner i kroppsøvingsfaget. Kroppsøvingsfagets tradisjoner og innhold som begrensninger og muligheter for undervisning og læring vil være sentralt.
- Kroppsøving som danning - og læringsfag.
- Læreplanen, med fokus på de tre kjerneelementene og de tre tverrfaglige temaene
- Hvordan arbeide forskningsbasert med undervisning gjennom Lesson Study
## Læringsutbytte
Kunnskaper
Kandidaten skal ha:
-  Inngående kunnskap innenfor området Læreres undervisningskunnskap i kroppsøving
-  Tilegnet seg avansert kunnskap om forskning på kroppsøvingsundervisning og utvikling av undervisning gjennom Lesson Study.
-  Kunnskap om kroppsøvingsfagets bakgrunn og historiske utvikling i skolen
-  Kjennskap til hvordan utdanningspolitikk implementeres gjennom reform- og utviklingsarbeid i dagens skole, og til praktiske utfordringer, dilemmaer og muligheter i kroppsøvingsfaget.
Ferdigheter
Kandidaten skal kunne:
-  Drøfte kroppsøvingsfagets ideologiske fundament, innhold og utøvelse i skolen både nasjonalt og internasjonalt
-  Drøfte kroppsøvingsfagets legitimering i skolen og utfordringen med samfunnets nytteverdi og fagets egenverdi
-  Gjennomføre en Lesson Study syklus med refleksjon og formidling av erfaringene
-  Formidle forskning fra kroppsøvingsfaget og reflektere over den praktiske anvendelsen
Generell kompetanse
Kandidaten skal kunne:
-  Reflektere over kroppsøvingslærerens dannings - og læringsforståelse
-  Kommunisere om aktuelle problemstillinger, analyser og forskning knyttet til kroppsøvingsfagets utvikling og utøvelse
-  Diskutere relevante fag-, yrkes- og forskningsetiske problemstillinger i kroppsøvingsfaget
-  Utvikle undervisningskunnskap i kroppsøving gjennom systematisk samarbeidslæring i en Lesson Study syklus.
## Forkunnskapskrav
## Eksamen / vurdering
Fagtekst og posterpresentasjon
Individuell skriftlig oppgave over 5 arbeidsdager* med karakter A-F. Oppgaven skal være på 3000 ord (+/- 10 %) og ha med litteraturliste, skrift i font 12 og linjeavstand 1,5. Forside, innholdsfortegnelse og litteraturliste inngår ikke i ordavgrensningen. Alle hjelpemidler tillatt. *utlevering og innlevering vil finne sted innenfor vanlig arbeidstid.
I etterkant av innlevert skriftlig oppgave, skal studenten presentere oppgaven sin ved hjelp av en posterpresentasjon. Presentasjonen skal vare i 15 min og etterfølges av spørsmål og diskusjon, til sammen 30 min.
Det skal leveres en poster innen fastsatt frist i forkant av posterpresentasjonen. Denne må være levert for å kunne gjennomføre presentasjonen.
Dersom en går opp til ny ordinær eksamen, må begge eksamensdelene tas på ny selv om en av eksamensdelene er fullført og bestått tidligere.
## Vilkår for å gå opp til eksamen/vurdering
- To individuelle fagtekster hver på 1000 ord (+/-10%).
- Fagtekst knyttet til en Lesson Study syklus i praksis på 2000 ord (+/-10%)
- Studentene skal presentere tildelt forskningsartikkel og lage en power-point presentasjon som legges ut på Canvas.
Arbeidskravene må være godkjent for å få gå opp til avsluttende vurdering. Studenter som får et eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
## Fagperson(er)
## Faglærer:
## Studieprogramleder:
## Faglærer:
## Emneansvarlig:
## Praksiskoordinator:
## Studiekoordinator:
## Arbeidsformer
Forelesninger, diskusjoner, gruppearbeid, student og seminar presentasjoner
Arbeidsinnsatsen er beregnet slik:
- Undervisning/forelesning 48 timer
- Arbeidskrav 1+2 40 timer
- Forberedelser til undervisning 59 timer
- Praksis, tre uker 135 timer
- Profesjonsdag og forberedelser 40 timer
- Praksisoppgave 40 timer
- Hjemmeeksamen 40 timer
- Eksamen: muntlig presentasjon 20 timer
Beregnet arbeidsinnsats totalt 422 timer
## Praksis
15 dagers praksis.
## Åpent for
## Emneevaluering
## Litteratur
