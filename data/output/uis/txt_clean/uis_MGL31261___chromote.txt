Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL3126
## Versjon
1
## Vekting (stp)
15
## Semester undervisningsstart
Vår
## Antall semestre
1
## Vurderingssemester
Vår
## Undervisningsspråk
Norsk
Vis timeplan
## Innhold
Sentralt i emnet står saktekstens uttrykksformer og funksjoner i ulike tekstkulturer, inkludert i skolen som institusjon og i lærerutdanningen. Med utgangspunkt i et dialogisk perspektiv og teorier om literacy, skal studentene arbeide med et bredt utvalg tekster og teksttyper, med særlig blikk for tekster på de klassetrinnene i skolen som utdanningen retter seg mot. Studiet drøfter skriveteori, tekstteori og diskursteori knyttet til saktekster - både funksjonelle og litterære. Også perspektiv som kan problematisere en slik klassifisering blir diskutert, og utforsket gjennom studentens egen literacy-praksis og praksiserfaring. Spørsmål knyttet til teksters intensjon og kvalitet blir brukt som inngang til forståelse av saktekstens struktur og retorikk.
## Læringsutbytte
En kandidat med fullført og bestått emne skal ha følgende læringsutbytte:
Kunnskap
Kandidaten:
-  har kunnskap om saktekst som fenomen og saktekstens typologi- og uttrykksformer i ulike tekstkulturer, i offentligheten og i skolen
-  har inngående kunnskap om tekstteori og literacy-praksiser som involverer både tradisjonell papirtekst, multimodale tekster og digitale tekster og verktøy
-  har inngående kunnskap om hvilken plass saktekster har i læreplanen
-  har inngående kunnskap om metoder, forskningsdesign og forskning om saktekst og saktekstskriving, i og utenfor skolen
Ferdigheter
Kandidaten:
-  kan med vekt på saktekster planlegge, gjennomføre og vurdere undervisning innenfor de grunnleggende ferdighetene lesing og skriving, og begrunne relaterte fagdidaktiske valg
-  kan delta i literacy-relaterte diskusjoner om saktekstens plass i og utenfor skolen
-  kan veilede og motivere elever i mestringsbyggende og kritisk bevisstgjørende skriving av saktekster, ut fra elevens ulike behov og forutsetninger
-  kan vurdere sakpreget skriving, med vekt på de klassetrinnene i skolen som utdanningen retter seg mot
-  kan bruke akademisk skriving og literacy-relaterte forskningsmetoder i arbeidet med sakorienterte skrivepraksiser i og utenfor skolen
-  kan analysere og forholde seg kritisk til nasjonal og internasjonal forskning rundt saktekst og anvende denne kunnskapen i profesjonsutøvelsen
Generell kompetanse
Kandidaten:
-  kan gjøre greie for sentrale perspektiver ved fenomenet saktekst, og teorier knyttet til feltet
-  kan reflektere over sakteksters form og funksjon i ulike tekstkulturer
-  kan reflektere over og ytre seg om fagdidaktiske utfordringer knyttet til literacy og elevers møte med saktekster
## Forkunnskapskrav
## Eksamen / vurdering
Semesteroppgaven har valgfri målform og omfang på 5.000 ord (+/- 10%) for studenter som skriver individuelt. For studenter som skriver sammen er lengdekravet 7.000 ord (+/-10 prosent). Individuell innlevering eller i gruppe (maks 3). Oppgaven kan bestå av ulike sjangre og modaliteter, men teksthandlingene må belyse oppgitt problemstilling på norskfaglige relevante måter. Oppgaveformulering blir utarbeidet i samråd med faglærer. Semesteroppgaven skal ta utgangspunkt i relevant pensum fra emnet og fra et særpensum på 50- 100 sider.
## Vilkår for å gå opp til eksamen/vurdering
1. Muntlig seminarinnlegg i gruppe: Ett muntlig seminarinnlegg. I innlegget skal norskdidaktiske problemstillinger knyttet til saktekst-relaterte literacy-praksiser drøftes. For grunnskolelærerstudentene skal arbeidskravet være profesjonsrelatert og rettet mot trinn i skolen som er relevante for studentens utdanning. Støtteark e.l. til presentasjonen skal sendes faglærer i forkant av presentasjonen.
2. Bidrag i skrivegruppe tilknyttet semesteroppgaven, etteravtale med faglærer. Veiledning av semesteroppgaven skjer i skrivegruppene.
Studenter har ikke krav på nye veiledningstimer ved nytt eksamensforsøk/ nytt opptak. Studenter som får ett eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form. Alle arbeidskrav må være godkjent for å gå opp til eksamen. Konsekvenser av ikke godkjent arbeidskrav er at adgang til prøving nektes, jf. Forskrift om studier og eksamen ved Universitetet i Stavanger (eksamensforskriften), §2-8 nr. 3.
## Fagperson(er)
## Emneansvarlig:
## Faglærer:
## Studieprogramleder:
## Faglærer:
## Studiekoordinator:
## Faglærer:
## Arbeidsformer
Forelesninger, veiledning, seminar og gruppearbeid.
## Praksis
15 dagers praksis.
## Overlapping
## Åpent for
Åpent for studenter på masterløpet i norsk ved grunnskolelærerutdanningen (IGIS) og for studenter på masterløpet i nordisk og lesevitenskap (IKS).
15 dagers praksis.
## Emneevaluering
## Litteratur
