Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL3300
## Versjon
1
## Vekting (stp)
15
## Semester undervisningsstart
Høst
## Antall semestre
1
## Vurderingssemester
Høst
## Undervisningsspråk
Norsk
Vis timeplan
## Innhold
Pedagogikk og elevkunnskap, ved Universitetet i Stavanger, er delt i to sykluser som til sammen utgjør 60 studiepoeng. PEL-fagets første 30 studiepoeng ligger på utdanningens første og andre semester, mens de siste 30 er lagt fjerde studieår. For å styrke lærerkompetansen i et flerkulturelt og flerreligiøst samfunn, utgjør emner knyttet til religion, livssyn og etikk en integrert modul i faget. For å følge opp rammeplanens føringer om profesjonsretting og progresjon og med det utvikling av studentenes profesjonskompetanse, er innholdet ordnet i henhold til tre faglig overordnende og gjennomgående begrepspar:
-  Læring - undervisning: PEL-faget skal være profesjonsrettet og utvikle studentenes forståelse av at lærerarbeidet blant annet innebærer å gjennomføre en undervisning som sikrer gode læringsprosesser for alle elevene.
-  Inkludering - mangfold: I Rammeplan for grunnskolelærerutdanningen er det understreket at studentene skal kvalifiseres for å tilpasse opplæringen til alle elevene. Av den grunn vil det å være lærer i en inkluderende skole preget av elevmangfold være en av de overordnede tematikkene i faget.
-  Profesjonsutvikling - profesjonsfelleskap: Lærerrollen er mangefasettert og i stadig forandring fordi lærerarbeidet endres i takt med samfunnet, i takt med myndighetenes krav til læreren og i takt med utviklingsprosesser i profesjonen. For å forberede studentene på at lærerarbeid innebærer deltakelse i profesjonsfellesskap på ulike nivå, vil de systematisk bli utfordret til å lære sammen med andre.
De overordnede begrepsparene skal danne grunnlag for utvikling av en profesjonskompetanse som bidrar til forutsetninger for å møte elevmangfold og mangfold i skolens profesjonsfellesskap. Begrepsparene vil vektlegges ulikt i de ulike emnene, og vil tidvis være naturlig integrert i hverandre.
På PEL3 MGL 3300 reflekteres dette i følgende spesifikke innholdskomponenter:
Læreplananalyse og lærernes arbeid med realisering av læreplanen.
Skole-hjemsamarbeid i et pluralistisk samfunn
Profesjonsutvikling
Elevens danning og utdanning i et mangfoldig samfunn.
Flerkulturalitet og menneskerettigheters betydning i en mangfoldig skole.
## Læringsutbytte
Kunnskap
Studenten har
-  (K1) kunnskap om hvordan bruk av læringsarenaer utenfor skolen kan styrke elevens læring.
-  (K2 ) inngående kunnskap om læreplanutvikling og læreplanrealisering
-  (K3) avansert kunnskap om elevens danning i et pluralistisk samfunn
-  (K4) kunnskap om hvordan religiøst og kulturelt mangfold i Norge får betydning for elever, lærere og foresatte i skolehverdagen
Ferdigheter
Studenten kan
-  (F1) analysere gjeldende læreplanverk fra ulike perspektiv
-  (F2) drøfte og analysere utfordringer i realiseringen av gjeldende læreplan og øvrige styringsdokumenter
-  (F3) kritisk analysere skolens verdigrunnlag bl.a. forholdet mellom kulturarv, felles verdier, kulturell forankring og mangfold
-  (F4) begrunne, formidle og bruke dokumenter om menneskerettigheter og barns rettigheter i skolesammenheng
Generell kompetanse
Studenten
-  på forskningsbasert grunnlag kritisk analysere og kommunisere om faglige problemstillinger knyttet til profesjonsutøvelsen
-  på et reflektert og faglig grunnlag være i dialog med eleven og deres foresatte om elevenes læring og utvikling
-  identifisere og analysere utfordringer i skolehverdagen i en pluralistisk skole og utnytte muligheter den gir
-  stimulere til forståelse av globale perspektiver ved skolens arbeid og bidra til respekt og anerkjennelse av urfolk, nasjonale minoriteter og minoriteter
## Forkunnskapskrav
## Eksamen / vurdering
Muntlig eksamen
Muntlig eksamen på inntil 25 minutter. Ingen hjelpemidler tillatt
## Vilkår for å gå opp til eksamen/vurdering
1. Gruppeoppgave: digital presentasjon/produkt sammen med individuelt refleksjonsnotat knyttet til samarbeid skole-hjem i en pluralistisk skole. Vurdering: Godkjent/ikke godkjent.
2. En individuell fagtekst (omfang 2500 ord +/- 10%). Temaet knyttes til læreplananalyse. Vurdering: Godkjent /ikke godkjent.
I Pedagogikk og elevkunnskap vil studentene bli utfordret på koplingen mellom teori og praksis. Deler av undervisningen vil gå med til å diskutere hvilke konsekvenser de faglige begrepene kan ha for arbeidet i skolen. Faget skal føre til faglig refleksjon, personlig vekst og yrkesetisk bevissthet. Evnen til kritisk refleksjon oppøves bl. a i diskusjoner der studentene anvender fagets begrepsapparat. I undervisningen vil studentene også møte et mangfold av arbeidsmåter som alle har som formål å dyktiggjøre dem i lærergjerningen. Derfor vil minimum 70 % tilstedeværelse i undervisningen være påkrevd.
Studenter som får et eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
## Fagperson(er)
## Faglærer:
## Emneansvarlig:
## Faglærer:
## Studieprogramleder:
## Praksiskoordinator:
## Studiekoordinator:
## Arbeidsformer
Å kunne delta et profesjonsfellesskap fordrer evne til samhandling på ulike nivå. Undervisningen vil bli organisert som plenumsforelesninger og som seminargrupper med større vekt på studentaktive arbeidsformer med ulike studentframlegg. Studentene vil møte et mangfold av arbeidsmåter og digitale verktøy, som bl. a speiler arbeidet i skolen.
## Praksis
15 dager veiledet praksis
## Åpent for
## Emneevaluering
## Litteratur
