Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL1080
## Versjon
1
## Vekting (stp)
30
## Semester undervisningsstart
Vår
## Antall semestre
1
## Vurderingssemester
Vår
## Undervisningsspråk
Norsk
Vis timeplan
## Innhold
Emnet skal gi faglig trygghet og undervisningskunnskap i sentrale områder av naturfaget i grunnskolen. Det legges vekt på å utvikle studentenes kunnskap og kompetanse som sikrer elevenes progresjon i grunnleggende emner i naturfag. Vesentlige deler av denne kompetansen er å kunne utvikle elevenes sansing, oppdagerglede, utforskning, begrepsdanning og naturfagspråk. Lærerstudenten skal også kunne legge til rette for bruk av teknologi i undervisningen.
## Læringsutbytte
Kunnskap
Studenten
-  har kunnskap om hvordan å drive undervisning om menneskekroppen, seksualitet og helse og livsstil.
-  har kunnskap cellers oppbygging og hovedfunksjoner og hvordan organismers egenskaper påvirkes av arv og miljø.
-  har kunnskap om kroppens organsystemer.
-  har kunnskap om bruk av partikkelmodellen for å konkretisere oppbygging av ulike stoffer og for å forklare fysiske endringer og fenomener i dagliglivet og i naturen
-  har kunnskap om sammenhenger i periodesystemet, navnsettingsregler og egenskaper hos vanlige kjemiske stoffer.
-  ha kunnskap om hovedtypene av kjemiske reaksjoner på makro- og mikronivå, og hvordan disse kan relateres til fenomener i hverdagen og i naturen
-  ha kunnskap om håndtering av kjemikalier og hvordan man lager kjemiske løsninger
-  har kunnskap om kraft, akselerasjon, forflytning og fart, og kan bruke disse størrelsene i møte med digital teknologi.
-  har kunnskap om sammenhengen mellom spenning, strøm og resistans.
-  har kunnskap om ytre og indre geologiske prosesser på jorda.
-  har kunnskap om hvilke kosmologiske og astronomiske forhold som er opphav til universets opprinnelse og utvikling, liv på jorden og årstider.
-  har kunnskap om utviklingen av teknologiske produkter med hensyn på design og funksjon og teknologi som skolefag
-  har kunnskap om hverdagsforestillinger og misoppfatninger knyttet til relevant fagstoff
Ferdigheter
Studenten
-  kan planlegge, gjennomføre og reflektere over egen naturfagundervisning i grunnskolen forankret i forsking, teori og praksis
-  kan finne, vurdere og henvise til naturfaglig og naturfagdidaktisk forskning, informasjon og fagstoff og anvende dette i undervisning og drøfting med kollegaer
-  kan gjennomføre aktiviteter og målinger inne og ute med bruk av relevant utstyr, vurdere nødvendige sikkerhetstiltak og gjøre beregninger med og uten digitale verktøy
-  kan bruke modeller og praktiske aktiviteter som støtte for elevers læring
-  kan bruke formativ vurdering som grunnlag for tilrettelegging av undervisning og tilpasset opplæring i grunnskolen.
-  kan gjennomføre teknologiundervisning med fokus på å designe og lage teknologiske produkter og knytte teknologi til relevante tema i naturfag.
-  kan anvende varierte undervisningsmetoder inne og ute, som fremmer elevers undring og læring i naturfag.
Generell kompetanse
Studenten
-  har innsikt i naturfagets betydning som allmenndannende fag og naturvitenskapens metoder og tenkemåter, med fokus på undring og utforskning for de yngste elevene.
-  kan analysere og bruke gjeldende læreplan for grunnskolen som utgangspunkt for naturfagundervisning
-  kan drøfte egen rolle, praksis og utviklingsmuligheter som naturfaglærer
-  har innsikt i vitenskapsteori og metoder innenfor naturfagdidaktisk forskning og kan bidra og delta i prosjekt for å utvikle undervisningspraksis i naturfag
## Forkunnskapskrav
## Eksamen / vurdering
Skriftlig eksamen, Fou-oppgave og muntlig eksamen
FoU oppgave: Som en del av vurderingen i MGL1080 skal det skrives en FoU oppgave på 2000 - 3000 ord tilsvarende 6 studiepoeng. Oppgaven skal være profesjonsrettet. Tema for FoU oppgave vil bli lagt ut i Canvas.
## Vilkår for å gå opp til eksamen/vurdering
Da det er praktiske aktiviteter i alle undervisningsøkter, er det krav om minst 80% tilstedeværelse i undervisningen.
Inntil fire skriftlige og tre digitale arbeider. Hver med et omfang på inntil seks sider. I tillegg kan det være inntil tre teknologiprosjekter. Arbeidene må være godkjent.
Laboratorieprøve. Studenten vil bli prøvd i gjennomgåtte øvinger, stoffkunnskap og sikkerhet. Studenten må bestå prøven for å gå opp til eksamen. Tidspunkt for prøven blir bestemt etter avtale med studentene.
Alle arbeidskrav må være godkjent for å gå opp til eksamen. Konsekvenser av ikke godkjent arbeidskrav er at adgang til prøving nektes. Jf. Forskrift om studier og eksamen ved Universitetet i Stavanger (eksamensforskriften), § 3-8 nr. 3.
Studenter som får et eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
## Fagperson(er)
## Faglærer:
## Emneansvarlig:
## Faglærer:
## Studieprogramleder:
## Faglærer:
## Praksiskoordinator:
## Studiekoordinator:
## Arbeidsformer
Med bakgrunn i stoffets egenart og målet for studiet vil det veksles mellom forelesninger, seminarer, laboratoriearbeid, ev ekskursjoner og selvstudium.
Det kan bli arrangert 1 - 3 ekskursjoner i Stavangerområdet i undervisningstiden. Nærmere avtaler om dato og tid vil bli avklart ved studiestart. Studentene må selv dekke utgifter til transport.
Forventet arbeidsinnsats
- Undervisning inntil 134 timer
- Eksamen og obligatoriske prøver inntil 8 timer
- Praksis (3x40) = 120 timer
- Egenaktivitet 540 timer
## Praksis
Praksis 15 dager
## Åpent for
## Emneevaluering
## Litteratur
