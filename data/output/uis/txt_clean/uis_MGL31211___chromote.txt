Emnet har fokus på problemløsning i matematikkundervisningen. Gjennom emnet vil studentene få egen erfaring med å løse matematiske problemer og reflektere over denne prosessen, samtidig som emnet også legger til rette for at studentene skal få både praktisk og teoretisk innblikk i hvordan en kan legge til rette for problemløsning i matematikkundervisningen.
Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL3121
## Versjon
1
## Vekting (stp)
15
## Semester undervisningsstart
Vår
## Antall semestre
1
## Vurderingssemester
Vår
## Undervisningsspråk
Norsk
Vis timeplan
## Innhold
Innholdet i emnet kan deles i to hoveddeler som begge er knyttet til problemløsning. Den første delen handler om problemløsning som metode for å utvikle matematisk forståelse. Her vil studentene selv arbeide med å løse matematiske problemer, reflektere over prosessen og hvordan dette kan bidra til utvikling av undervisningspraksis i matematikk. I den andre delen er fokuset på problemløsende tilnærming til matematikkundervisning. Denne delen består av en teoretisk del hvor studentene leser og diskuterer litteratur knyttet til bruk av problemløsning i matematikkundervisningen, samt en praktisk del hvor studentene får mulighet til å utvikle evnen til å lede matematikkundervisning med en problemløsende tilnærming i praksis. Her inngår det at studentene skal gjennomføre en Lesson Study syklus i praksisopplæringsperioden.
## Læringsutbytte
Kunnskap
Etter endt studium skal kandidaten ha avansert kunnskap om:
-  elevers læring gjennom problemløsning
-  problemløsning som tilnærming til å utvikle egen matematisk kompetanse
-  problemløsende tilnærminger til matematikkundervisning
Ferdigheter
Etter endt studium skal kandidaten:
-  kunne arbeide selvstendig med problemløsning i matematikk og reflektere kritisk over egen problemløsningsprosess
-  kunne utvikle og vurdere problemløsningsoppgaver med tanke på muligheter og læringsmål
-  kunne vurdere og bruke relevante digitale verktøy i problemløsning
-  kunne legge til rette for elevers læring gjennom problemløsning i en undervisningssituasjon
Generell kompetanse
Etter endt studium skal kandidaten:
-  kunne lese og analysere akademiske tekster, samt analysere eksisterende teorier fra det matematikkdidaktiske fagfeltet
-  kunne bruke Lesson Study som metode for å utvikle seg selv som lærer i et profesjonsfellesskap
## Forkunnskapskrav
60 studiepoeng i matematikk fra syklus 1 i lærerutdanning, eller tilsvarende kompetanse i matematikk.
## Eksamen / vurdering
Muntlig eksamen og logg
Muntlig individuell eksamen på inntil 30 minutter (60%).
Problemløsningslogg, individuell, skriftlig (40%). Omfatter arbeid med 5-7 matematiske problemer over tid (flere uker i semesteret) der studenten dokumenterer og reflekterer over problemløsningsprosessen.
Studenter har ikke krav på nye veiledningstimer ved nytt eksamensforsøk/nytt opptak.
Alle vurderinger må være bestått for å få karakter i emnet.
## Vilkår for å gå opp til eksamen/vurdering
1. Obligatorisk deltakelse i en hel Lesson Study (LS) syklus (bestående av fasene planlegging, utprøving, gjennomføring med elever og refleksjon), skriving av paper knyttet til utvikling av problemløsende tilnærming til matematikkundervisning gjennom LS (LS paper, i gruppe) og gruppepresentasjon av LS paperet. (NB: LS paperet er et arbeidskrav og må være godkjent for å gå opp til eksamen.) LS syklusen blir gjennomført både på Campus og på en skole. Gjennomføringen på skolen vil for GLU-studenter foregå innen ordinær praksisopplæring, men for lærere vil det være obligatorisk å gjennomføre to forskningstimer.
2. Obligatorisk deltakelse på et miniprosjekt relatert til undervisningen og kompetansemål i emnet. Miniprosjektet består av planlegging, øving, utprøving med elever og refleksjon, og blir gjennomført både på campus og med elever i praksisfeltet (i tillegg til ordinær praksisopplæring/LS syklus).
3. Obligatorisk deltakelse i to (2) undervisningsøkter som har fokus på "Tenkende klasserom" metodikken.
​Studenter som får et eller flere av arbeidskravene vurdert til ikke-godkjent ved første innlevering, gis mulighet for én ny innlevering i bearbeidet form. Alle arbeidskrav må være godkjent for å gå opp til eksamen. Konsekvenser av ikke godkjent arbeidskrav er at adgang til prøving nektes. Jf. Forskrift om studier og eksamen ved Universitetet i Stavanger (eksamensforskriften), § 3-8 nr. 3.
## Fagperson(er)
## Emneansvarlig:
## Faglærer:
## Studieprogramleder:
## Praksiskoordinator:
## Studiekoordinator:
## Arbeidsformer
Det legges opp til en kombinasjon av forelesning, seminarer og studentstyrt arbeid (både individuelt og i grupper). Undervisningen blir gjennomført både på campus og på en skole.
## Praksis
Praksis 15 dager.
## Åpent for
## Emneevaluering
## Litteratur
