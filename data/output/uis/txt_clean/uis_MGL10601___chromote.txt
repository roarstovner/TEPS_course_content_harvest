Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL1060
## Versjon
1
## Vekting (stp)
30
## Semester undervisningsstart
Vår
## Antall semestre
1
## Vurderingssemester
Vår
## Undervisningsspråk
Norsk
Vis timeplan
## Innhold
Emnet legger vekt på undervisningskompetanse i ulike bevegelsesaktiviteter, uteaktiviteter og naturferdsel. Kunnskap om hvordan kroppsøving bidrar til elevens helhetlige utvikling, står sentralt.
Emnet har teoretisk og praktisk tilnærming. Studentene får erfaring med ulike aktivitetsformer gjennom variert undervisning i kroppsøving. Det legges vekt på at studentene kan fremme kroppslig læring og bevegelsesglede for alle elever.
Teoretiske emner
Fagdidaktikk og motorikk
-  Kroppsøving - fagets egenart og legitimering
-  Kroppsøvingsdidaktikk (teori og praksis)
-  Motorisk utvikling og læring (teori og praksis)
Praktiske emner
-  Svømming/vanntilvenning/livredning inne og ute
-  Dans
-  Orientering
-  Løp, hopp og kast
-  Ballskole
-  Yoga
-  Skøyteskole
Naturferdsel og uteaktiviteter:
-  Teori knyttet til planlegging av ekskursjon
-  Kanotur med nærmiljøaktiviteter
-  Skiaktiviteter
## Læringsutbytte
Kunnskap
Studenten skal ha kunnskap om:
-  kroppsøvingsfagets formål, egenart og legitimering
-  hva som kan fremme bevegelsesglede for elever
-  undervisningsplanlegging og gjennomføring i kroppsøving
-  vurdering i kroppsøving
-  ulike bevegelsesaktiviteter i barne- og ungdomskultur
-  motorisk læring som kjerneverdi i kroppsøvingsundervisning
-  hvordan de tverrfaglige temaene knyttes opp mot kroppsøvingsundervisning
Ferdigheter
Studenten skal kunne:
-  planlegge, gjennomføre og reflektere over undervisning i kroppsøving ut fra lovverk, gjeldende læreplan og profesjonsetiske retningslinjer
-  legge til rette for læringsarbeid som kan fremme bevegelsesglede i leik, nærmiljøaktivitet og varierte bevegelsesformer
-  vurdere elevenes kroppslige læring og forutsetninger som grunnlag for tilpasset opplæring og læringsfremmende tilbakemeldinger
-  utvikle og bruke egne ferdigheter og kunnskaper innen leik, uteaktiviteter og naturferdsel, dans, idrett og andre bevegelsesaktiviteter som kan anvendes på undervisning i kroppsøving
-  vurdere elevens måloppnåelse, begrunne vurderingene og legge til rette for elevens egenvurdering
-  identifisere farer, vurdere og ivareta elevenes sikkerhet i ulike aktiviteter og bevegelsesmiljø
-  utføre livreddende førstehjelp og livberging i vann
Generell kompetanse
Studenten skal kunne:
-  drøfte på hvilken måte kroppsøving kan bidra til elevens danning
-  reflektere med elever, foresatte og kolleger om kroppsøvingsfagets betydning for livslang bevegelsesglede
-  arbeide med kroppsøving og bevegelsesaktivitet i tverrfaglig perspektiv
-  reflektere over bærekraftig ferdsel i natur
## Forkunnskapskrav
## Anbefalte forkunnskaper
Studenten bør være svømmedyktig. I tillegg bør studenten være i normalt god fysisk form slik at deltakelse i obligatoriske aktiviteter og turer kan gjennomføres.
## Eksamen / vurdering
Skriftlig eksamen og praktisk metodisk eksamen
Praktisk metodisk eksamen.Hver enkelt student planlegger og gjennomfører et praktisk metodisk opplegg i en utvalgt i aktivitet (ca 20 min). I den påfølgende muntlige eksaminasjon (ca 10 min) skal studenten reflekter med utgangspunkt i pensum. Studenten skal kunne vise egenferdighet i den aktiviteten hun/han kommer opp i.Alle eksamensdeler må være bestått for å få karakter i MGL1060.
## Vilkår for å gå opp til eksamen/vurdering
Profesjonskompetanse i kroppsøving utvikles gjennom aktiv deltakelse, utprøving av ulike aktiviteter og drøfting av gode metodiske tilnærminger. Det kreves 80 % tilstedeværelse i både den praktiske og teoretiske undervisningen for å få gå opp til eksamen. Det forventes at studenter er aktiv deltakende i forbindelse med undervisningen i de praktiske emnene, inkludert ski- og kanoturen med overnatting. Utgifter til reise og overnatting på ski- og kanoturen blir dekket av UiS.
Det er arbeidskrav knyttet til undervisning som må være godkjent for å få gå opp til eksamen, herunder 80% deltakelse undervisning knyttet til ekskursjoner. Konsekvenser av ikke godkjent arbeidskrav og/eller obligatorisk ekskursjon er at adgang til prøving nektes. Jf. Forskrift om studier og eksamen ved Universitetet i Stavanger (eksamensforskriften), § 3-8 nr. 3. Studenter som får et eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
Studenter som mangler godkjenning grunnet fravær i en eller flere av de praktiske aktivitetene kan pålegges å ta opp igjen hele, - eller deler av emnet/emnene neste år for å få avsluttende vurdering.
Forberedelser til og gjennomføring av praksis er obligatorisk.
Studenten leverer en oppgave med praktisk-metodiske opplegg som knyttes til praksis. Oppgaven vurderes til godkjent/ikke godkjent.
Estimert arbeidsbelastning KRØ 1: 825 timer
- Teoriundervisning (forelesning, arbeidskrav og selvstudium): 216 timer
- Praktisk undervisning (egenøving og undervisning): 190 timer
- Kano og skitur (planlegging, reisetid og ekskursjon): 45 timer
- Eksamen (praktisk metodisk og skriftlig eksamen): 80 timer
- Praksis, trepartsmøte og forberedelser: 160 timer
- Diverse: 119 timer
## Fagperson(er)
## Emneansvarlig:
## Faglærer:
## Studiekoordinator:
## Arbeidsformer
I undervisningen vil studenten møte varierte arbeidsmåter gjennom en kombinasjon av praktiske aktiviteter, forelesninger, studentinstruksjon, studentframlegg, ekskursjoner og gruppearbeid. Gjennom den praktiske undervisningen brukes digitale hjelpemidler for å utvikle gode bevegelsesløsninger.
## Praksis
Tre uker praksis.
## Åpent for
## Emneevaluering
## Litteratur
