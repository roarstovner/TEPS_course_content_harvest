Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL1090
## Versjon
1
## Vekting (stp)
30
## Semester undervisningsstart
Høst
## Antall semestre
1
## Vurderingssemester
Høst
## Undervisningsspråk
Norsk
Vis timeplan
## Innhold
Kjerneelement i faget er helsefremmende kosthold, bærekraftig matvaner og forbruk, og mat og måltid som identitets- og kulturuttrykk. Emnet gir en grunnleggende innføring i det å være lærer i mat og helse på 1.-7. trinn i grunnskolen og omfatter planlegging, gjennomføring og vurdering av læringsarbeid i faget. Det legges særlig vekt på mat og måltiders betydning for helse og miljø. Emnet skal gi grunnlag for praktisk matlaging og andre elevaktive læringsformer i mat og helse. Emnet legger til rette for videre faglig påbygning.
## Læringsutbytte
En Student med fullført og bestått emne skal ha følgende læringsutbytte:
Studentene skal kunne lage trygg og innbydende mat i tråd med nasjonale kostanbefalinger, redegjøre for matens sammensetning, omsetningen av næringsstoffer og dens betydning for helse og miljø, samt kunne kommunisere denne kunnskapen i skolen. Grunnleggende ferdigheter som lesing, regning, muntlig, skriftlig og IKT er i sterk fokus. Studentene skal kunne lede læringsarbeidet i mat og helse ved å differensiere og variere undervisningen, med fokus på elevers første møte med skolefaget "Mat og helse".
Kunnskap
Studenten
-  Har kunnskap om fagets historie, samisk mat, konservering, sentrale styringsdokumenter og nasjonale kostanbefalinger
-  Har kunnskap om matvaregrupper og trygg, bærekraftig og etisk mat
-  Har kunnskap om kulturelt mangfold i mat- og måltidsordninger
-  Har kunnskap om barn og unges matvaner, kostholds utfordringer og hvordan smak kan påvirke matpreferanser og matvalg.
-  Har kunnskap om hvordan didaktiske planleggingsmodeller kan anvendes i planlegging, gjennomføring og vurdering av elevenes læringsarbeid i mat og helse
-  Har kunnskap om hvordan ny viten omdannes til nasjonale kostanbefalinger
-  Har kunnskap om hvordan grunnleggende ferdighetene har betydning for elevenes læring i faget på ulike trinn
-  Har kunnskap om hvordan bearbeiding av matvarer og sammensetning av maten påvirker den ernæringsmessige kvaliteten av måltidet
Ferdigheter
Studenten
-  Kan planlegge, gjennomføre og vurdere undervisning i mat og helse med fokus på begynneropplæring og grunngi faglige og didaktiske valg
-  Kan veilede elever gjennom motivasjon for videre læring og mestringsfølelse i faget
-  Kan anvende ulike teknikker, matlagingsmetoder og redskaper til å lage trygg og bærekraftig mat med fokus på smak, matglede og helsefremmende dimensjoner
-  Kan bruke digitale verktøy og medier både i praktiske og teoretiske leksjoner
-  Kan kritisk vurdere kostholdsinformasjon og undervisningsmateriell fra ulike kilder
-  Kan bruke fagbegrep og anvende forskningsbasert kunnskap.
-  Kan tilrettelegge læringsaktiviteter som utvikler elevenes kunnskap, matglede, motivasjon og ferdigheter til å foreta reflekterte matvarevalg
-  Kan bruke mangfoldet i elevgruppen som ressurs og tilrettelegge for matlaging for elever med ulike behov
Generell kompetanse
Studenten
-  Kan se faget mat og helse i et helsefremmende og samfunnsaktuelt perspektiv
-  Kan benytte faget mat og helse som læringsmiljø og danningsarena
-  Kan ta ansvar for lokalt læreplanarbeid og drifte undervisningsressursene i mat og helse
-  Kan anvende forskningsbasert kunnskap for å støtte opp om undervisningen i faget
## Forkunnskapskrav
## Eksamen / vurdering
Muntlig/praktisk prøve og skriftlig eksamen
Det gjennomføres både mappe-eksamen (høst) og praktisk/muntlig eksamen (vår)1) Mappe eksamen (høst). Ved avsluttende vurdering skal to av studentenes arbeid i mappen vurderes med gradert karakter, A-F. Studentene bestemmer selv ett, og ett trekkes av eksamenskontoret før vurdering. Det skal også leveres inn et refleksjonsnotat, som tas med i vurderingen.Vurdering av studentenes arbeid omfatter både arbeidsprosesser og produkter i praktisk, teoretisk og didaktisk arbeid. Skriftlige arbeid vurderes ut fra formelle og metodiske krav.2) Praktisk eksamen (praktisk/didaktisk) (vår). Varighet: 25 minutter, med.en uke til forberedelser i forkant
## Vilkår for å gå opp til eksamen/vurdering
Arbeidskrav og innleveringer vurderes til godkjent/ikke godkjent og må vurderes til godkjent for å gå opp til praktisk eksamen. Det er krav om 80 % tilstedeværelse i emnet. To av samlingene (2 x 3 dager) vil måtte tas på våren. Samlingene vil legges utenom ordinær praksisperiode og samlingene vil plasseres på best mulig måte i forhold til annet fagvalg.
Studenter som får et eller flere av arbeidskravene vurdert til ikke-godkjent ved første innlevering, gis mulighet for ny innlevering av oppgaven(e) i bearbeidet form.
## Fagperson(er)
## Emneansvarlig:
## Faglærer:
## Studieprogramleder:
## Praksiskoordinator:
## Studiekoordinator:
## Arbeidsformer
Forelesninger, oppgaver, praktisk arbeid og selvstudium. Alle oppgaver kobles tett til lærerprofesjonen
- Fysiske forelesninger (30 timer)
- E-forelesninger (ca 40 timer)
- Digitale samlinger a 1 t (ca 20)
- Praktiske arbeid på kjøkken (ca 60 timer)
- Fem didaktiske arbeidskrav vurderes godkjent/ikke godkjent. Tre av arbeidskravene vil kunne forbedres etter veiledning og vil innlemmes i en eksamensmappe
Det vil legges opp til at alle arbeidskrav kan fullføres i høstsemesteret, og at deltakelse på to fysiske samlinger (i vårsemesteret) tilpasses i best mulig grad via samarbeid mellom fag, praksis og studiekoordinator.
## Praksis
Praksis gjennomføres som ti dager punktpraksis + en sammenhengende uke.(Arbeidsmengde er beregnet til 120 timer)
## Emneevaluering
## Litteratur
