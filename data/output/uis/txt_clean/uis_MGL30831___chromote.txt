Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL3083
## Versjon
1
## Vekting (stp)
15
## Semester undervisningsstart
Vår
## Antall semestre
1
## Vurderingssemester
Vår
## Undervisningsspråk
Norsk
Vis timeplan
## Innhold
Det er et stadig økende behov for å kjenne til varierte måter å undervise i skolen på, og både digitale ferdigheter og kjerneelementet teknologi fra læreplanen kan være et godt utgangspunkt. Digitale teknologier kan bidra til å forenkle komplekse naturfaglige konsept, men på samme tid også være fremmedgjørende uten en kritisk vurdering av den. Teknologi handler også om å forstå prinsipper og virkemåter ved både analoge og digitale teknologier for å kunne skape hensiktsmessige produkt. Videre vil emnet også ha fokus på å modellere, designe og skape produkt basert på kravspesifikasjoner. Her vil både elektroniske komponenter, materialvalg, varierte sammenføyningsteknikker og analoge verktøy være sentralt i planlegging og gjennomføring av slike prosjekt.
## Læringsutbytte
En kandidat med fullført og bestått emne skal ha følgende læringsutbytter:
Kunnskap
Kandidaten
-  har inngående innsikt i hva som menes med digital kompetanse i naturfag både for lærere og elever
-  har utvidet kunnskap om hvordan man kan utvikle enkle animasjoner og simuleringer til egen undervisning - og hvordan bruk av dette kan påvirke læringsutbytte til elevene.
-  har utvidet kunnskap om hvordan bruk av digitale teknologier kan bidra til engasjement og mestringsopplevelser - men samtidig også manglende læringsutbytte ved ukritisk bruk
-  har utdypende innsikt i teknologi som begrep og hvordan både digital og analog teknologi kan implementeres i skolen.
Ferdigheter
Kandidaten
-  kan alene og sammen med andre planlegge og gjennomføre undervisning for utforskning og bedre læring i naturfag i teknologirike undervisningssituasjoner
-  kan anvende flere digitale teknologier i praktiske sammenhenger i naturfag
-  kan kritisk vurdere bruken av digitale teknologier for et best mulig læringsutbytte.
-  kan alene og sammen med andre planlegge og gjennomføre teknologiprosjekt med fokus på materialvalg, verktøy og sammenføyningsteknikker.
Generell kompetanse
Kandidaten 
-  kan anvende et utvalg teknologiske og analoge redskaper som et ledd i variert undervisning
-  har innsikt i fagdidaktisk forskning om undervisning og læring i naturfag med fokus på digitale verktøy
-  kan analysere, vurdere og utvise dømmekraft i anvendelsen av digitale teknologier i naturfag
-  har innsikt i fagdidaktisk forskning om undervisning i teknologi som begrep, og hvordan man kan sikre best mulig læringsutbytte
## Forkunnskapskrav
## Eksamen / vurdering
Mappeeksamen
Mappeeksamen som består av to mapper som utarbeides gjennom semesteret. Mappe 1 (individuell eksamen) består av arbeidskrav 1 og 2 som er bearbeidet og leveres samlet mot slutten av semesteret. Omfang av mappeelementene står definert under obligatoriske arbeidskrav. Vekting: 2/3. Bokstavkarakter A-F Mappe 2 (gruppeeksamen) består av arbeidskrav 3 som er bearbeidet og leveres mot slutten av semesteret. Omfang av mappen står definert under obligatoriske arbeidskrav. Vekting: 1/3. Bokstavkarakter A-F Ved ikke bestått kan det velges mellom å bearbeide de allerede innleverte elementene, eller velge å erstatte et eller flere element med nye bearbeida elementer. Ved stryk blir det ikke gitt mulighet for veiledning. Den/de bearbeida mappen blir levert i den ordinære perioden for kontinuasjonseksamen.
## Vilkår for å gå opp til eksamen/vurdering
Obligatorisk oppmøte, arbeidskrav
Obligatoriske krav
Det er obligatorisk oppmøte til praktisk undervisning hvor studentene må være på campus eller andre læringsarenaer med hensyn til egnede lokaler, utstyr og gruppearbeid.
Tre digitale arbeider. Arbeidene må være godkjent og vil være utgangspunkt for det som blir vurdering til eksamen.
Arbeidskrav 1 (individuell, 2500 ord): Refleksjonsmappe som tar for seg hva som menes med teknologibegrepet og digital kompetanse i naturfagklasserommet ved å knytte refleksjoner til litteraturen og konkrete eksempler fra et klasserom.
Arbeidskrav 2 (individuell, multimodal innlevering): Utvikle en mappe som tar for seg koding i naturfag og praktisk gjennomføring av dette. Mikrokontrollere som Arduino eller Micro:Bit skal benyttes. Kandidaten skal demonstrere kodeferdigheter, og at opplegget har en relevant tilknytning til et kompetansemål i naturfag.
Arbeidskrav 3 (gruppe, 1500 ord): Utvikle et skriftlig produkt som tar for seg de ulike stegene i teknologi og desingprosessen. Her vil det følge en kravspesifikasjon som ramme for opplegget - men studentene gjennomfører de andre teknologi og design-prosessene.
Alle arbeidskrav må være godkjent for å gå opp til eksamen. Konsekvenser av ikke godkjent arbeidskrav er at adgang til prøving nektes. Jf. Forskrift om studier og eksamen ved Universitetet i Stavanger (eksamensforskriften), § 2-8 nr. 3.
Studenter som får et eller flere av arbeidskravene vurdert til ikke-godkjent ved første innlevering, gis mulighet for én ny innlevering av oppgaven(e) i bearbeidet form.
## Fagperson(er)
## Emneansvarlig:
## Faglærer:
## Studieprogramleder:
## Praksiskoordinator:
## Studiekoordinator:
## Arbeidsformer
Undervisningen vil veksle mellom forelesninger og praktisk arbeid. Dette innebærer blant annet å planlegge og gjennomføre undervisningsopplegg hvor digital og analog teknologi spiller en hovedrolle. Vi skal utvikle egne animasjoner, utforske og utvide egne kodeferdigheter samt skape egne produkt ved å bruke materialer og verktøy.
Arbeidsinnsats totalt 425 timer:
- Undervisning 42 timer
- Egeninnsats 383 timer (inkluderer selvstudie, praksis, arbeidskrav og eksamen)
## Åpent for
## Emneevaluering
## Litteratur
