Dette er emnebeskrivelsen for studieåret 2025-2026. Merk at det kan komme endringer.
## Emnekode
MGL380M
## Versjon
1
## Vekting (stp)
45
## Semester undervisningsstart
Høst
## Antall semestre
2
## Vurderingssemester
Vår
## Undervisningsspråk
Norsk
Vis timeplan
## Innhold
En masteroppgave i naturfag er et veiledet vitenskapelig arbeid. Den skal være profesjonsrettet, praksisorientert og solid forankret i naturfaget. Det empiriske arbeidet kan være av kvalitativ, fortolkende, eller kvantitativ art.
Studenter veiledes individuelt og i grupper gjennom prosjektutviklingen, og frem til innleveringsfristen for oppgaven.
Masteroppgaven i naturfag er et veiledet vitenskapelig arbeid som kan leveres individuelt eller av to kandidater sammen, forutsatt at søknad om dette innvilges. Søknad sendes til masterkoordinator. De som leverer sammen, blir også vurdert samlet. I slike tilfeller skal kandidatene legge ved en erklæring, signert av begge, der de gjør rede for den enkeltes bidrag, disse skal være likeverdige.
## Læringsutbytte
En kandidat med fullført og bestått emne skal ha følgende læringsutbytter:
Kunnskap
Kandidaten
- har spesialisert innsikt i et avgrenset naturfagdidaktisk og/eller naturfaglig område (masteroppgave)
- har kunnskap om hvilke elementer som inngår i en prosjektbeskrivelse og masteroppgave, og sammenhengen mellom disse elementene i lys av relevant vitenskapsteori
- har kunnskap om produksjon og analyse av den typen data som masteroppgaven retter seg mot
Ferdigheter
Kandidaten
- kan formulere problemstilling og utarbeide en prosjektbeskrivelse som redegjør for tematikk og forskningsspørsmål, teoretisk og metodisk tilnærming og mulige forskningsetiske problemstillinger 
- kan gjennomføre et forskningsprosjekt og utvikle en masteroppgave som relaterer seg til aktuell forskning, teoretisk og metodologisk litteratur, og som vurderer relevante forskningsetiske problemstillinger
- kan analysere faglige og fagdidaktiske problemstillinger basert på selvstendig tilegnet fagkunnskap, og bruke slik innsikt i undervisning, formidling og forsknings- og utviklingsarbeid i skolen
- kan formidle eget forskningsprosjekt og kan presentere forskningsresultater både skriftlig og muntlig
Generell kompetanse
Kandidaten 
- har kunnskap om forskningsprosessen
