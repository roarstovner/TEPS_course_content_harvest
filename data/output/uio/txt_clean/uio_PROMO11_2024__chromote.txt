## Fakta om emnet
Undervisning tilbys siste gang høst 2024
## Beskrivelse av emnet
-        Kort om emnet
-        Hva lærer du?
-        Opptak til emnet
-        Undervisning
-        Eksamen
## Timeplan, pensum og eksamensdato
-     Høst 2024
-     Høst 2023
-     Høst 2022
-     Høst 2021
## Kort om emnet
PROMO1 er det første av ti emner i Lektorprogrammets profesjonsrettede mentorordning. Gjennom møter på campus og skolebesøk blir du introdusert for ulike sider av en lærers hverdag.
PROMO-gruppen ledes av en godt kvalifisert mentor, som legger til rette for diskusjoner, refleksjoner og innsikt i ulike aspekt av lærerprofesjonen. Du vil delta i gruppe med studenter i samme fagkrets som deg.
I tiden mellom samlingene vil det være felles arrangementer/tilbud for alle lektorstudenter. Disse vil ha fokus på det å være ny student og hvordan du skal lykkes om lærerstudent.
## Hva lærer du?
Emnet gir deg innsikt i sentrale tema relatert til lærerens jobb i skolen. I samlingene skal vi:
- Fokusere på lærerens kjernepraksiser og lærerprofesjonen. Reflektere rundt hva det vil si å være en lærer og hva som utgjør læreres profesjonelle kompetanse.
- Diskutere perspektivskiftet: overgang fra elev til student og fra student til lærer.
- Reflektere over hvordan du som lærer kan etablere et godt klassemiljø. Hva er lærerens ansvar og hva kan læreren gjøre? Samt lære om skolens støtteapparat.
- Dra på skolebesøk. Her skal du observere og reflektere knyttet til lærerens rolle i relasjonsbygging
I dette emnet gir vi deg også en introduksjon til det å være ny student på lektorutdanningen. Gjennom ulike arrangement og øvelser har vi fokus på:
- Hva som kreves av deg som student på UiO
- Å skape nettverk med medstudenter
- Kjennetegn ved studenter som lykkes
## Opptak til emnet
Emnet krever opptak til Lektorprogrammet (UVM5-LEP). PROMO1 er tilrettelagt for deg som går 1. semester i Lektorprogrammet. Emnet er ikke obligatorisk i studieløpet.
## Undervisning
Emnet er organisert med tre gruppemøter i høstsemesteret. En av samlingene vil være et skolebesøk. Du deltar i en gruppe med studenter fra samme studieløp som deg, og gruppen ledes av en erfaren veileder og lærer fra skolen med tilsvarende fag.
Arrangementene i tiden mellom samlingene kan være både forelesninger og gruppeøvelser. Her møter du vitenskapelig ansatte fra UiO samt Lektorprogrammets administrasjon og studieveiledere.
Det kreves deltagelse på alle tre gruppemøtene for å bestå emnet.
## Eksamen
Det er ingen eksamen i emnet. Emnet blir bestått dersom du deltar på alle tre gruppemøtene.
## Karakterskala
Godkjent/ikke godkjent
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
