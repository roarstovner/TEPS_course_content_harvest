## Fakta om emnet
## Beskrivelse av emnet
-        Kort om emnet
-        Hva lærer du?
-        Opptak til emnet
-        Undervisning
-        Eksamen
## Timeplan, pensum og eksamensdato
-     Høst 2025
-     Høst 2024
-     Høst 2023
-     Høst 2022
-     Høst 2021
## Kort om emnet
BIOS5000 er utviklet spesielt for deg som er student ved Lektorprogrammet, studieretning for realfag og som har valgt 60- eller 80-gruppe i biologi. Emnet tar for seg temaer som er sentrale i biologi programfag i den videregående skole. Du vil få erfaring i å knytte teoretisk kunnskap i biologi sammen med praksis slik den vil møte deg i skolehverdagen som lektor i den videregående skole. Emnet er ett av fem «fagdidaktikk i praksis»-emner som går i 9. semester. To av disse emnene sammen med PROF1015, PROF3025 og PROF4045 oppfyller Lektorprogrammets krav om praksis.
## Hva lærer du?
Når du har fullført dette emnet kan du:
Kunnskaper
- Vurdere ulike former for underveisvurdering og velge form og innhold som øker læringsutbyttet til eleven.
- Begrunne og reflektere over valg av undervisningsmetoder med bakgrunn i biologifagets egenart, didaktisk teori og forskning.
Ferdigheter
- Bruke baklengsdesign som verktøy for meningsfylt samsvar mellom læringsmål, vurdering og læringsaktiviteter med utforskende elementer for og med elever i biologi programfag.
- Gjennomføre og evaluere ulike læringsaktiviteter med særlig fokus på elevenes læring.
Generell kompetanse
- Implementere trening av grunnleggende ferdigheter i realfagsundervisning, herunder tekstforståelse, beregninger, grafiske fremstillinger av data og rapportskriving.
- Anvende egne og kollegaers erfaringer og observasjoner samt relevant faglitteratur til å reflektere over egen utvikling som lærer.
## Opptak til emnet
Dette emnet er for studenter som er tatt opp ved Lektorprogrammet studieretning realfag.
Studenter på Lektorprogrammet som har emnet som obligatorisk i sitt studieløp vil bli prioritert, hvis det er flere søkere enn plasser på emnet. Studenter tatt opp til et annet masterprogram kan, etter søknad, få adgang til emnet hvis dette er klarert med eget program.
## Obligatoriske forkunnskaper
-
PROF1015 – Profesjonsidentitet, læring og undervisning
-
PROF3025 – Ledelse av elevers læring
-
PROF4045 – Tilrettelegging for elevers læring
eller
-
PPU3210 – PPU del 1 av 2: Undervisning og læringsforløp
-
PPU3220 – PPU del 2 av 2: Vurdering og tilpasset opplæring
eller andre tilsvarende emner.
I tillegg kreves følgende disiplinære emner:
-
Minimum 50 av 60 studiepoeng i lektorprogrammets 60 studiepoengs emnegruppe biologi eller andre tilsvarende emner.
For å kunne delta på obligatorisk praksis er det et krav om at følgende emner må være bestått før undervisningen starter:
-
HMS0503 – Laboratoriesikkerhet
-
HMS0504 – Feltsikkerhet
-
HMS0507 – Brannsikkerhet
## Undervisning
Emnet går over de 8 første ukene av høstsemesteret, inkludert praksis og eksamen.
Undervisningen er bundet 4 timer per uke og gis i form av forelesning og seminar/prosjekt-grupper der det vektlegges studentaktive læringsformer i form av diskusjoner og oppgaver/småprosjekter.
Praksis vil være variert og veiledet og omfatter 7,5 dager som vil foregå både med medstudenter og elever ute i skolen. For detaljer om praksis, se semestersiden.
Deltakelse i praksis er obligatorisk. Undervisning direkte tilknyttet praksis, vil være obligatorisk. Alle obligatoriske aktiviteter må være godkjente for å kunne gå opp til eksamen.
Obligatorisk frammøte første dag. Dette gjelder også for de som er på venteliste. Du mister plassen på emnet dersom forfall til første forelesning ikke er meldt til studieadministrasjonen studieinfo@ibv.uio.no, før forelesningen starter.
Ettersom undervisningen innebærer laboratorie- og/eller feltarbeid, bør du vurdere å tegne en egen reise- og personskadeforsikring. Les om hvordan du er forsikret som student.
Dersom du har gjennomført og fått godkjent obligatorisk undervisning, har du ikke krav på ny undervisning. Dersom du har fått undervisningsopptak til emnet, men ikke har gjennomført eller fått godkjent obligatorisk undervisning, har du rett til ny undervisning når det er ledig kapasitet.
## Eksamen
Avsluttende muntlig eksamen (100%).
Alle obligatoriske aktiviteter må være godkjente for å kunne gå opp til eksamen.
## Eksamensspråk
Du kan besvare eksamen på norsk, svensk, dansk eller engelsk.
## Karakterskala
Emnet bruker karakterskala bestått/ikke bestått. Les mer om karakterskalaen.
## Adgang til ny eller utsatt eksamen
Dette emnet tilbyr både utsatt og ny eksamen. Les mer:
- Syk på eksamen / utsatt eksamen
- Trekk under eksamen / ta eksamen på nytt
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
