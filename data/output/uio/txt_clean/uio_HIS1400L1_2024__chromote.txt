## Fakta om emnet
## Beskrivelse av emnet
-        Kort om emnet
-        Hva lærer du?
-        Opptak til emnet
-      Overlappende emner
-        Undervisning
-        Eksamen
## Timeplan, pensum og eksamensdato
-     Vår 2025
-     Vår 2024
-     Vår 2023
-     Vår 2022
## Kort om emnet
Dette emnet er forbeholdt studenter fra lektorprogrammet. Forelesningene er de samme som på HIS1400 - Nyere historie fra ca. 1800 til vår tid, men særemneundervisningen er tilpasset lektorprogrammet.
Emnet gir deg en innføring i hvordan historikere forstår sentrale utviklingstrekk i norsk, europeisk og global historie fra ca. 1800 til vår tid. Emnet kombinerer studiet av langvarige historiske perioder og store geografiske områder, med konsentrerte dypdykk i mer avgrensede historiske temaer.
Emnet belyser politiske, økonomiske og sosiale utviklingsforløp og ser dem i sammenheng med hverandre.
Emnet er delt i fellesundervisning og særemneundervisning. Fellesundervisningen består av forelesninger etterfulgt av gruppearbeid knyttet til forelesningene. Gruppearbeidet blir fulgt opp av instituttets læringsassistenter. Særemneundervisningen er seminarundervisning hvor det blir undervist i begrensede problem- og forskningsfelter fra nyere norsk, europeisk og/eller global historie. Du får særemneundervisning i to ulike temaer.
## Hva lærer du?
- Du får kunnskap om de viktigste sidene ved den historiske utviklingen i verden, Europa og Norge i nyere tid.
- Du lærer deg å forstå og formulere historiske sammenhenger mellom politikk, økonomi og kultur.
- Du får innsikt i to problem- og forskningsfelter som står sentralt i nyere norsk, europeisk og/eller global historie.
- Du lærer deg å lese og tolke kilder.
- Du lærer å skrive historiefaglige essayer
- Du øver opp din evne til historisk forståelse og problematisering.
- Du kan forholde deg aktivt og kritisk til pensum og utvikle din evne til akademisk arbeid gjennom muntlige og skriftlige framlegg.
- Du blir fortrolig med faglige diskusjoner innenfor historiefaget.
## Opptak til emnet
Studenter må hvert semester søke og få plass på undervisningen og melde seg til eksamen i Studentweb.
Dersom du ikke allerede har studieplass ved UiO, kan du søke opptak til våre studieprogrammer, eller søke om å bli enkeltemnestudent.
Emnet er forbeholdt studenter på lektorprogrammet.
Det er ikke mulig å ta dette emnet som privatist. Du må ha plass på undervisningen for å ta eksamen.
Forelesningene er offentlige. Deltagelse i særemnegrupper krever undervisningsopptak på emnet.
Særemneundervisning:
- Alle studenter må melde seg opp til særemneundervisning. I særemneundervisningen får du undervisning innenfor to ulike temaer, hvor ett tema undervises i første halvdel av semesteret og ett tema undervises i den andre halvdelen.
- Oppmelding til særemner skjer i StudentWeb samtidig med emneoppmeldingen.
- Oversikt over hvilke særemnegrupper og temaer som tilbys for ditt semester finner du på HIS1400Ls semesterside. Hver gruppe har to forhåndsvalgte temaer.
- Du er dessverre ikke garantert å få plass på særemnegruppene du har prioritert.
- Bytte av særemnegruppe vurderes kun dersom undervisningstidspunktet kolliderer med annen obligatorisk undervisning. Det er ikke mulig å skifte særemnegruppe i løpet av semesteret.
En beskrivelse av særemnene finner du på semestersiden (klikk på riktig semester/år øverst på denne siden)
## Anbefalte forkunnskaper
Det forutsettes gode leseferdigheter i engelsk.
## Overlappende emner
-  20 studiepoeng overlapp med  HIS1400 – Nyere historie fra ca. 1800 til vår tid.
-  10 studiepoeng overlapp med  HIS1410INTER – Nyere historie fra ca. 1800 til vår tid for Internasjonale studier.
-  10 studiepoeng overlapp med  HIS1300 – Nyere verdenshistorie (nedlagt).
-  10 studiepoeng overlapp med  HIS1300EU – Nyere europeisk historie for Europastudier (EU) (nedlagt).
-  10 studiepoeng overlapp med  HIS1300EUMET – Nyere europeisk historie for Europastudier (EU) med metode (nedlagt).
-  10 studiepoeng overlapp med  HIS1300INTER – Nyere verdenshistorie med metode for Internasjonale studier (videreført).
-  10 studiepoeng overlapp med  HIS1300L – Nyere verdenshistorie med metode for lektorprogrammet (nedlagt).
-  10 studiepoeng overlapp med  HIS1300MET – Nyere verdenshistorie med metode (nedlagt).
-  10 studiepoeng overlapp med  HIS1320 – Nyere europeisk historie (nedlagt).
-  10 studiepoeng overlapp med  HIS1320EU – Nyere europeisk historie for Europaprogramstudenter (nedlagt).
-  10 studiepoeng overlapp med  HIS1321 – Nyere europeisk historie, med metodedel (nedlagt).
-  10 studiepoeng overlapp med  HIS1330 – Nyere global historie (nedlagt).
-  10 studiepoeng overlapp med  HIS1331 – Nyere global historie, med metodedel (nedlagt).
-  10 studiepoeng overlapp med  HIS1310 – Nyere norsk historie (nedlagt).
-  10 studiepoeng overlapp med  HIS1310L – Nyere norsk historie for lektorprogrammet (nedlagt).
-  10 studiepoeng overlapp med  HIS1311 – Nyere norsk historie, med metodedel (nedlagt).
## Undervisning
Undervisningen gis i form av forelesninger i emnets fellespensum og særemneundervisning som tar opp begrensede problem- og forskningsfelter fra nyere norsk, europeisk og/eller global historie. Du får undervisning i to ulike særemner, hvor ett særemne går i første halvdel av semesteret og ett særemne i den andre halvdelen.
Dere vil bli delt inn i smågrupper bestående av fire til seks studenter. Smågruppene skal arbeide sammen med oppgaver gitt i av foreleserene. Smågruppene har fast møtetid etter forelesningene. Se timeplanen for tidspunkt og sted. Smågruppene blir veiledet av instituttets læringsassistenter.
Obligatorisk aktivitet:
For å kunne levere inn eksamen i emnet er du nødt til å bestå følgende obligatoriske aktiviteter:
-
Oppmøte første smågruppemøte med læringsassistent.
-
En muntlig presentasjon i særemnet som går av starten av semesteret.
-
Innlevering av en skriftlig individuell oppgave knyttet til særemnet i første halvdel av semesteret. Oppgaven blir kommentert av faglærer og er en del av mappeeksamen i emnet. Førsteutkastet skal være maksimalt 2000 ord, og må være sammenhengende tekst av en viss lengde for at faglærer skal kunne gi en meningsfull tilbakemelding.
-
En muntlig presentasjoni særemnet som går av i andre halvdel av semesteret.
-
Gruppeinnleveringer: Hver uke det er forelesning skal hver smågruppe jobbe med en oppgave gitt av foreleser. En læringsassistent vil møte smågruppene hver uke for å hjelpe til med fasilitering av gruppene. Fem eller seks smågrupper møter sin læringsassistent fast i et seminarrom hver uke for å arbeide med oppgavene. Oppgavene skal leveres inn ukentlig og ha et omfang på mellom en halv side og to sider ved innlevering.
Det er obligatorisk å møte i første særemneundervisning.
Det er obligatorisk å delta i smågruppearbeidet. Deltagelse i smågruppearbeidet forutsetter at man er tilstede i forelesningene, i de faste smågruppemøtene og i møtene med læringsassistentene.
Alle obligatoriske aktiviteter og innleveringer må være bestått for at du skal kunne levere mappeeksamen i emnet. Du/dere må levere arbeidene til gjeldende frister, og er selv ansvarlig for å sette seg inn i obligatoriske aktiviteter og frister.
Dersom du har gjennomført og fått godkjent gruppeinnleveringer et tidligere semester, må du ikke delta i gruppearbeidet på nytt igjen. Merk at du er nødt til å sette deg inn i inneværende semesters smågruppeoppgaver, da endelig mappeinnlevering i emnet vil basere seg på smågruppearbeidet gitt gjennom semesteret.
Slik søker du om gyldig fravær på obligatorisk aktivitet/obligatorisk oppmøte ved sykdom e.l.
## Eksamen
Eksamen består av en mappe med arbeider gjort gjennom semesteret. Eksamensmappen skal leveres individuelt. Mappen blir gitt karakter etter en helhetlig vurdering av innholdet.
Mappen består av tre arbeider:
- En individuell skriftlig oppgave fra det særemnet som går i første halvdel av semesteret.
En individuell skriftlig oppgave fra det særemnet som går i første halvdel av semesteret.
- En individuell skriftlig oppgave fra det særemnet som går i andre halvdel av semesteret.
En individuell skriftlig oppgave fra det særemnet som går i andre halvdel av semesteret.
- En individuell skriftlig oppgave fra fellesdelen av pensum som gis mot slutten av semesteret. Oppgaven er knyttet til en av smågruppeoppgavene som er gitt i løpet av semesteret.
En individuell skriftlig oppgave fra fellesdelen av pensum som gis mot slutten av semesteret. Oppgaven er knyttet til en av smågruppeoppgavene som er gitt i løpet av semesteret.
I mappen skal særemneoppgavene ha et omfang på maksimalt 2400 ord hver, inklusivt fotnoter. Oppgaven fra fellespensum skal ha et omfang på maksimalt 2800 ord, inklusivt fotnoter. Bruk Times New Roman, skriftstørrelse 12 og linjeavstand 1,5. Referanser og tabeller teller ikke med i ordtellingen
Mappen skal ikke overskride maksimalt 7600 ord, inklusivt fotnoter. Referanser og tabeller teller ikke med i ordtellingen.
IAKHs samleside over tidligere eksamensoppgaver og sensorveiledninger.
## Eksamensspråk
Du kan besvare eksamen på norsk, svensk, dansk eller engelsk.
## Karakterskala
Emnet bruker karakterskala fra A til F, der A er beste karakter og F er stryk. Les mer om karakterskalaen og fagspesifikke karakterbeskrivelser for historie.
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
