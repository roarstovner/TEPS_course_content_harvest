## Fakta om emnet
## Beskrivelse av emnet
-        Kort om emnet
-        Hva lærer du?
-        Opptak til emnet
-        Undervisning
-        Eksamen
## Timeplan, pensum og eksamensdato
-     Høst 2025
-     Høst 2024
-     Høst 2023
-     Høst 2022
-     Høst 2021
## Kort om emnet
Emnet er utviklet spesielt for studenter ved Lektorprogrammet, studieretning realfag, som har valgt 60- eller 80-gruppe i fysikk. I emnet inngår temaer som er sentrale i programfaget fysikk i den videregående skole. Kandidatene får et innblikk i skolehverdagen som lektor i den videregående skolen og praktisk erfaring i å planlegge, gjennomføre og reflektere over undervisning og læringsaktiviteter i fysikk. Emnet omfatter praksis i fysikk 1 eller fysikk 2 på en videregående skole med et omfang på i alt 7,5 dager inkludert for- og etterarbeid til undervisning. Emnet gir også trening i å presentere og reflektere over forskningslitteratur innen fysikkdidaktikk
Emnet er ett av fem "fagdidaktikk i praksis"-emner som går i 9. semester. To av disse fem emnene, sammen med PROF1015 – Profesjonsidentitet, læring og undervisning, PROF3025 – Ledelse av elevers læring og PROF4045 – Tilrettelegging for elevers læring, oppfyller Lektorprogrammets krav om praksis.
## Hva lærer du?
Etter å ha fullført emnet:
- kan du utvikle og gjennomføre undervisningsopplegg fra enkelttimer til lengre økter i fysikk programfag i videregående skole.
- har du erfaring i å møte elevers faglige utfordringer i fysikk programfag.
- behersker du forskjellige undervisningsstrategier i fysikk programfag.
- har du erfaring med planlegging og gjennomføring av demonstrasjoner/forsøk/programmeringsaktiviteter i fysikkundervisningen.
- kan du utforme og begrunne fysikkundervisning basert på fagdidaktisk innsikt samt praktisk erfaring.
- kan du nyttiggjøre deg og kritisk reflektere over fag- og forskningslitteratur knyttet til undervisning og læring i fysikk.
## Opptak til emnet
Dette emnet er for studenter som er tatt opp ved Realfag (studieretning).
Studenter på Lektorprogrammet som har emnet som obligatorisk i sitt studieløp vil bli prioritert, hvis det er flere søkere enn plasser på emnet. Studenter tatt opp til et annet masterprogram kan, etter søknad, få adgang til emnet hvis dette er klarert med eget program.
## Obligatoriske forkunnskaper
- PROF1015 – Profesjonsidentitet, læring og undervisning
- PROF3025 – Ledelse av elevers læring
- PROF4045 – Tilrettelegging for elevers læring
eller
- PPU3310L – PPU del 1 av 2: Undervisning og læringsforløp (nedlagt)
- PPU3220 – PPU del 2 av 2: Vurdering og tilpasset opplæring
eller andre tilsvarende emner.
I tillegg kreves følgende disiplinære emner:
- Minimum 50 av 60 studiepoeng i lektorprogrammets 60 studiepoengs emnegruppe i fysikk eller tilsvarende emner
## Undervisning
Det er obligatorisk oppmøte til første forelesning. Du mister plassen på emnet dersom gyldig forfall til første forelesning ikke er meldt Fysisk institutt på studieinfo@fys.uio.no før forelesningen starter!
Emnet går over de 8 siste ukene av høstsemesteret og inkluderer praksis.
4 timer undervisning per uke i form av seminarer, der det vektlegges studentaktive læringsformer i form av diskusjoner og framlegg av pensumlitteratur, samt planer for og refleksjon over praksis. Obligatoriske arbeidskrav i form av f.eks. presentasjoner og refleksjonsnotater knyttet til undervisning må være godkjent før avsluttende eksamen.
Praksis vil være variert og veiledet, og omfatter i alt 7,5 dager inkludert for- og etterarbeid til undervisning. Praksisen foregår fortrinnsvis på en av UiOs universitetsskoler i Oslo-området. Diskusjoner i emnets undervisningstid knyttet til egen og medstudenters praksisundervisning er en del av for- og etterarbeidet som inngår i disse 7,5 dagene, og det er derfor obligatorisk å møte til ca 60 % av undervisningen på campus. Praksis, og diskusjonene i undervisningstiden direkte knyttet til praksis, er obligatorisk og må være godkjent før avsluttende eksamen.
Ettersom undervisningen innebærer laboratorie- og/eller feltarbeid, bør du vurdere å tegne en egen reise- og personskadeforsikring. Les om hvordan du er forsikret som student.
## Eksamen
- Avsluttende muntlig eksamen som teller 100 % ved sensurering.
Eksamen består av en presentasjon som studenten forbereder på forhånd og som skal inkludere refleksjon over praksisundervisning og framlegg og refleksjon over selvvalgte deler av pensumlitteraturen, etterfulgt av en kort oppfølgings- og utdypingssamtale med eksaminator og sensor.
Praksis og obligatoriske arbeidskrav må være godkjent for å kunne gå opp til avsluttende eksamen.
## Hjelpemidler til eksamen
Alle hjelpemidler er tilgjengelige under studentens forberedelse av eksamenspresentasjonen, som kan strekke seg over hele emnets varighet.
## Karakterskala
Emnet bruker karakterskala bestått/ikke bestått. Les mer om karakterskalaen.
## Adgang til ny eller utsatt eksamen
Dette emnet tilbyr både utsatt og ny eksamen. Les mer:
- Syk på eksamen / utsatt eksamen
- Trekk under eksamen / ta eksamen på nytt
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
