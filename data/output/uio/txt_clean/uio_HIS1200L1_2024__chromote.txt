## Fakta om emnet
## Beskrivelse av emnet
-        Kort om emnet
-        Hva lærer du?
-        Opptak til emnet
-      Overlappende emner
-        Undervisning
-        Eksamen
## Timeplan, pensum og eksamensdato
-     Høst 2025
-     Høst 2024
-     Høst 2023
-     Høst 2022
-     Høst 2021
## Kort om emnet
Dette emnet er forbeholdt studenter fra lektorprogrammet. Forelesningene er de samme som på HIS1200 – Eldre historie fram til ca. 1800, men særemneundervisningen er tilpasset lektorprogrammet.
Emnet gir deg en innføring i hvordan historikere forstår sentrale utviklingstrekk i norsk, europeisk og verdenshistorie fra ca. 800 f.Kr. fram til ca. 1800. Emnet kombinerer studium av langvarige historiske perioder og store geografiske områder, med konsentrerte dypdykk i mer avgrensede historiske tema.
Emnet belyser politiske, økonomiske og sosiale utviklingsforløp og ser dem i sammenheng med hverandre.
Temaene er blant annet:
-
Politisk organisering
-
Befolkningsøkning, demografiske kriser og migrasjon
-
Religion, ideologier og styreformer
-
Kriger og konflikter
-
Rikers vekst og fall
-
Handel og økonomiske forhold
-
Globale og regionale forbindelser og sammenligninger
## Hva lærer du?
- Du får kunnskap om de viktigste sidene ved den historiske utviklingen i verden, Europa og Norge i eldre tid.
- Du lærer deg å forstå og formulere historiske sammenhenger mellom politikk, økonomi og kultur.
- Du får innsikt i to problem- og forskningsfelt som står sentralt i eldre norsk, europeisk og/eller verdenshistorie.
- Du lærer deg å lese og tolke kilder.
- Du øver opp din evne til historisk forståelse og problematisering.
- Du kan forholde deg aktivt og kritisk til pensum og utvikle din evne til akademisk arbeid gjennom muntlig og skriftlig framlegg.
- Du blir fortrolig med faglige diskusjoner innenfor historiefaget.
## Opptak til emnet
Studenter må hvert semester søke og få plass på undervisningen og melde seg til eksamen i Studentweb.
Dersom du ikke allerede har studieplass ved UiO, kan du søke opptak til våre studieprogrammer.
Det er ikke mulig å ta dette emnet som privatist. Du må ha plass på undervisningen for å ta eksamen.
Forelesningene er offentlige. Deltagelse i særemnegrupper krever undervisningsopptak på emnet.
Emnet er reservert for studenter med opptak på Lektorprogrammet.
Særemneundervisning:
- Alle studenter må melde seg opp til særemneundervisning. I særemneundervisningen får du undervisning innenfor to ulike temaer, hvor ett tema undervises i første halvdel av semesteret og ett tema undervises i den andre halvdelen.
- Oppmelding til særemner skjer i StudentWeb samtidig med emneoppmeldingen.
- Oversikt over hvilke særemnegrupper og temaer som tilbys for ditt semester finner du på HIS1200Ls semesterside. Særemneundervisningen har to forhåndsvalgte temaer.
- Du er dessverre ikke garantert å få plass på særemnegruppen du har prioritert.
- Bytte av særemnegruppe vurderes kun dersom undervisningstidspunktet kolliderer med annen obligatorisk undervisning. Det er ikke mulig å skifte særemnegruppe i løpet av semesteret.
En beskrivelse av særemnene finner du på semestersiden (klikk på riktig semester/år øverst på denne siden)
## Anbefalte forkunnskaper
Det forutsettes gode leseferdigheter i engelsk.
## Overlappende emner
-  20 studiepoeng overlapp med  HIS1200 – Eldre historie fram til ca. 1800.
-  10 studiepoeng overlapp med  HIS1100 – Eldre verdenshistorie (nedlagt).
-  10 studiepoeng overlapp med  HIS1120 – Eldre europeisk historie (nedlagt).
-  10 studiepoeng overlapp med  HIS1121 – Eldre europeisk historie, med metodedel (nedlagt).
-  10 studiepoeng overlapp med  HIS1130 – Eldre global historie (nedlagt).
-  10 studiepoeng overlapp med  HIS1131 – Eldre global historie, med metodedel (nedlagt).
-  10 studiepoeng overlapp med  HIS1110 – Eldre norsk historie (nedlagt).
-  10 studiepoeng overlapp med  HIS1110L – Eldre norsk historie for lektorprogrammet (nedlagt).
-  10 studiepoeng overlapp med  HIS1111 – Eldre norsk historie, med metodedel (nedlagt).
-  10 studiepoeng overlapp med  HIS1210INTER – Eldre historie fram til ca. 1800 for Internasjonale studier.
## Undervisning
Undervisningen gis i form av forelesninger i emnets fellespensum og særemneundervisning som tar opp begrensede problem- og forskningsfelt fra eldre norsk, europeisk og/eller verdenshistorie. Du får undervisning i to ulike særemner, hvor ett særemne går i første halvdel av semesteret og et annet særemne i den andre halvdelen av semesteret.
Dere vil bli delt inn i smågrupper bestående av fire til seks studenter. Smågruppene forventes å arbeide sammen minst to timer i uka (smågruppemøtet) med ukentlige oppgaver som gis av forelesere. Smågruppene blir fulgt opp av instituttets læringsassistenter.
Obligatoriske aktiviteter:
For å kunne levere eksamen i emnet må du bestå følgende obligatoriske aktiviteter:
- Oppmøte første smågruppemøte med læringsassistent.
- En muntlig aktivitet i særemnet som går i første halvdel av semesteret.
- Innlevering av førsteutkast av en skriftlig individuell oppgave knyttet til særemnet som går i andre halvdel av semesteret. Oppgaven blir kommentert av faglærer og er en del av mappeeksamen i emnet. Førsteutkastet skal være maksimalt 2000 ord, og må være sammenhengende tekst av en viss lengde for at faglærer skal kunne gi en meningsfull tilbakemelding.
- Gruppeinnleveringer: Hver uke det er forelesning skal hver smågruppe jobbe med en oppgave gitt av foreleser. En læringsassistent vil møte smågruppene for å hjelpe med fasilitering av gruppearbeidet. Smågruppene møter sin læringsassistent fast i et seminarrom hver uke for å arbeide med oppgavene. Oppgavene skal leveres inn ukentlig og ha et omfang på mellom en halv side og to sider ved innlevering.
Det er obligatorisk å delta i smågruppearbeidet. Deltagelse i smågruppearbeidet forutsetter at man er til stede i forelesningene, i de faste smågruppemøtene og i møtene med læringsassistentene.
Alle obligatoriske aktiviteter og innleveringer må være godkjent for at du skal kunne levere mappeeksamen i emnet. Du må levere arbeidene til gjeldende frister, og er selv ansvarlig for å sette deg inn i krav og frister.
Skal du ta emnet på nytt?
- Dersom du har gjennomført og fått godkjent muntlig aktivitet og/eller smågruppeoppgaver et tidligere semester, må du ikke gjennomføre disse obligatoriske aktivitetene på nytt (gyldig i tre år etter at du fikk godkjent aktivitet).
- Merk at innlevering av førsteutkast kun er gyldig obligatorisk aktivitet det semesteret du leverer eksamen.
- Tidligere gitte oppgaver kan ikke inngå i eksamensmappen. Både smågruppeoppgavene, særemneoppgaven og individuell oppgave fra fellesdelen av pensum må være gitt det semesteret du leverer eksamensmappen.
Slik søker du om gyldig fravær på obligatorisk aktivitet/obligatorisk oppmøte ved sykdom e.l.
## Eksamen
Eksamen består av en mappe med individuelle arbeider og gruppearbeider gjort gjennom semesteret. Mappen blir gitt karakter etter en helhetlig vurdering av innholdet.
Mappen består av:
- Besvarelser fra arbeidet i smågrupper. Oppgavene skal ha et omfang på 0,5-2 sider hver.
- En særemneoppgave fra det særemnet som går i andre halvdel av semesteret.
- En individuell oppgave fra fellesdelen av pensum.
I mappen skal særemneoppgaven ha et omfang på maksimalt 2800 ord, inklusivt fotnoter. Oppgaven fra fellespensum skal ha et omfang på maksimalt 2000 ord, inklusivt fotnoter. Bruk Times New Roman, skriftstørrelse 12 og linjeavstand 1,5. Bibliografi og tabeller teller ikke med i ordtellingen. Du er selv ansvarlig for å sette deg inn i krav og frister for mappen.
Tidligere eksamensoppgaver finner du her.
## Eksamensspråk
Du kan besvare eksamen på norsk, svensk, dansk eller engelsk.
## Karakterskala
Emnet bruker karakterskala fra A til F, der A er beste karakter og F er stryk. Les mer om karakterskalaen.
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
