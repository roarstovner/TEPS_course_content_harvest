## Fakta om emnet
## Beskrivelse av emnet
-        Kort om emnet
-        Hva lærer du?
-        Opptak til emnet
-        Undervisning
-        Eksamen
## Kort om emnet
Oppgaven er et selvstendig arbeid over et tema valgt i samråd med faglærer i emnet FRA4003 – Å skrive masteroppgave i fransk - metode og teori. Temaet kan knyttes til generelle problemstillinger innen fransk språk, kultur og litteratur og / eller læring og undervisning i fransk som fremmedspråk og forhold som gjelder fransk i skolen. Om franskspråklige tekster er en del av grunnlaget for oppgaven, skal disse studeres i sin opprinnelige språkform. Oppgaven skrives på fransk og har et omfang på 40-50 sider (en normalside er på ca. 2300 tegn uten mellomrom).
## Hva lærer du?
Gjennom arbeidet med masteroppgaven har du:
- oppøvd evnen til kritisk og analytisk tenkning
- fått innsikt i teori og forsknings-metoder
- utført en forskningsbasert fordypning som dyktiggjør deg for arbeid i skolen
- fått dyp innsikt i fransk språk og blitt trygg i bruken av språket
- styrket din analytiske evne og ferdighet i å trekke ut relevante opplysninger fra en omfattende kunnskapsmengde
- forstått de forskningsetiske retningslinjer som ligger i kravene til etterprøvbarhet og redelighet
## Opptak til emnet
Studenter må hvert semester søke og få plass på undervisningen og melde seg til eksamen i Studentweb.
Dersom du ikke allerede har studieplass ved UiO, kan du søke opptak til våre studieprogrammer.
Emnet forutsetter opptak til masterspesialisering i fransk på Lektorprogrammet.
## Undervisning
Ingen undervisning, men individuell veiledning. Å motta veiledning er en obligatorisk del av arbeidet med masteroppgaven, og veiledningsavtalen må være godkjent før masteroppgaven kan leveres.
Veiledningsavtalen fylles ut i ett eksemplar og leveres til studiekonsulenten for fransk ved ILOS.
Les mer om Masteroppgave ved ILOS.
Etiske retningslinjer for veiledere ved UiO.
## Eksamen
Du må levere masteroppgaven til fastsatte frister i semesteret. Den blir vurdert av en eksamenskommisjon med én intern og én ekstern sensor.
Muntlig eksamen er valgfritt for deg som fikk opptak til masterspesialiseringen høsten 2020 eller tidligere. Muntlig eksamen er obligatorisk for deg som fikk opptak til masterspesialiseringen fra og med høsten 2021.
Her finner du innleveringsfristene for masteroppgaven, samt informasjon om hvordan innlevering og sensur foregår: Masteroppgave ved ILOS
## Eksamensspråk
Fransk
## Karakterskala
Emnet bruker karakterskala fra A til F, der A er beste karakter og F er stryk. Les mer om karakterskalaen.
## Adgang til ny eller utsatt eksamen
En masteroppgave som ikke er bestått, kan leveres på nytt bare én gang, og da innen avtalt tidspunkt og i bearbeidet form. En masteroppgave som er bestått, kan ikke leveres på nytt i bearbeidet form.
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
