## Fakta om emnet
## Beskrivelse av emnet
-        Kort om emnet
-        Hva lærer du?
-        Opptak til emnet
-        Undervisning
-        Eksamen
## Timeplan, pensum og eksamensdato
-     Vår 2025
-     Vår 2024
-     Vår 2023
-     Vår 2022
## Kort om emnet
Emnet er profesjonsorientert og integrerer pedagogikk, fagdidaktikk og praksis.
PROF3025 er strukturert i to temaområder:
-
Undervisning og læring
-
Klasseledelse
Emnet gir deg teoretisk og praktisk forståelse av undervisning, læring, faglig utvikling, klasse- og læringsledelse. Du får kunnskap om læring og undervisning på individ-, gruppe- og samfunnsnivå og erfaring med å lede elevenes læring og faglige utvikling. Emnet legger vekt på å gi deg erfaringer, kunnskap og metodiske redskaper til fagdidaktisk planlegging og gjennomføring av undervisning. Du får mer inngående kunnskap om skolen som organisasjon og skolens samarbeid med foresatte og eksterne aktører.
Praksis er progresjonsbasert, veiledet og vurdert og skal utvikle din lærerprofesjonalitet. Praksis inngår som en integrert komponent og legger grunnlag for ditt arbeid med oppgaver underveis i studiet. I emnet skal du ha 25 dager praksis på en ungdomsskole eller i en videregående skole. I PROF3025 gjennomfører vi storgruppepraksis i tett samarbeid med våre fem universitetsskoler.
## Hva lærer du?
Emnet er det andre av tre emner som samlet utgjør profesjonsfaget i det femårige integrerte Lektorprogrammet ved UiO. Etter fullført emne skal du ha tilegnet deg:
Kunnskaper om og forståelse for:
- ulike perspektiver på læring og undervisning i fag
- undervisning og læring med bruk av digitale verktøy og ressurser
- ulike strategier for klasse- og læringsledelse, og tilrettelegging for læring i det enkelte fag
- skolens mandat og verdigrunnlag, samt opplæringsløpet
- gjeldende lov- og læreplanverk for profesjonsutøvelsen, herunder samiske elevers særlige rettigheter og status
- strategier for å forebygge mobbing og skape et godt psykososialt læringsmiljø
- ungdommers kultur, utvikling og læring i ulike sosiale og kulturelle kontekster
- ungdom i vanskelige livssituasjoner og deres rettigheter
- elevers digitale hverdag, inkludert digital mobbing
- metoder for observasjon og analyse av undervisning og læringsforløp
Ferdigheter til å:
- planlegge og gjennomføre undervisning på ulike læringsarenaer og observere elevenes faglige og sosiale læringsprosesser
- lede elevers faglige læringsarbeid og på et faglig grunnlag anvende varierte arbeidsmetoder
- skape et motiverende og inkluderende læringsmiljø og iverksette tiltak mot mobbing
- lese, tolke og operasjonalisere læreplandokumenter som grunnlag for profesjonsutøvelse
- begrunne og kritisk reflektere over profesjonsutøvelsen i lys av pedagogisk og fagdidaktisk kunnskap
- lede elevers læring i teknologitette klasserom
Generell kompetanse til å:
- reflektere over og kommunisere faglige problemstillinger knyttet til profesjonsutøvelsen
- bygge relasjoner til elever og foresatte, og samarbeide med aktører som er relevante for skoleverket
## Opptak til emnet
Adgang til undervisning og eksamen er forbeholdt lektorstudenter som oppfyller progresjonkravene og som har opptak på emnet.
Det er ikke mulig å gjennomføre emnet med redusert studieprogresjon.
Undervisningsopptaket til PROF3025:
Administrasjonen undervisningsmelder og eksamensmelder studenter som har emnet i utdanningsplanen sin til PROF3025. Merk at undervisningsmeldingen trekkes igjen dersom man ikke oppfyller progresjonskravene.
Progresjonskravene kontrolleres av administrasjonen, og studentene vil deretter motta en e-post om status for undervisningsopptaket. Dersom man får innvilget midlertidig undervisningsopptak til PROF3025, vil e-posten opplyse om hvor mange studiepoeng som må bestås i løpet av høstsemesteret for å få innvilget endelig undervisningsopptak til emnet.
