## Fakta om emnet
## Beskrivelse av emnet
-        Kort om emnet
-        Hva lærer du?
-        Opptak til emnet
-      Overlappende emner
-        Undervisning
-        Eksamen
## Timeplan, pensum og eksamensdato
-     Høst 2025
-     Vår 2025
-     Høst 2024
-     Vår 2024
-     Høst 2023
-     Vår 2023
-     Høst 2022
-     Vår 2022
-     Høst 2021
## Kort om emnet
I masteroppgaven får du mulighet til å fordype deg i en selvvalgt problemstilling med relevans for samfunnsfaget i skolen. Forskningsprosessen vil normalt kombinere teori og empiri, men det er også mulig å skrive rent teoretiske masteroppgaver.
I empiriske oppgaver kan du bruke eksisterende empirisk materiale eller gjøre egen datainnsamling.
Gjennom veiledning får du mulighet til å videreutvikle egne analytiske ferdigheter og formidlingsevne.
Arbeidet med masteroppgaven tar utgangspunkt i den prosjektbeskrivelsen du utarbeidet i metodeemnene DIFO4001 – Didaktisk forskningsmetode: design og innsamling av data og DIFO4015 – Didaktisk forskningsmetode med praksis: analyse og framstilling av data.
## Hva lærer du?
Etter fullført emne skal du ha tilegnet deg
Kunnskaper om
- de sentrale teoriene og empiriske resultatene innenfor et avgrenset forskningsfelt
- prosessen fra data- og/eller kildeinnsamling til en teoretisk informert analyse i et forskningsarbeid
- forskningsetiske prinsipper for forskning om skole og utdanning
- hvordan sitere, parafrasere og referere i et forskningsarbeid
Ferdigheter til å
- orientere deg i faglitteratur, analysere og forholde deg kritisk til informasjonskilder og eksisterende teorier innenfor samfunnsfagdidaktikk
- bruke relevante forskningsmetoder for å undersøke en samfunnsdidaktisk problemstilling
- strukturere og formulere vitenskapelige tekster
- referere til faglitteratur i henhold til gjeldende versjon av referansestilen APA
- gjennomføre et selvstendig, avgrenset og profesjonsrelevant forskningsprosjekt under veiledning og i tråd med gjeldende forskningsetiske normer
Generell kompetanse til å
- formidle og kommunisere faglige problemstillinger knyttet til profesjonsutøvelsen på et faglig avansert nivå
- kritisk reflektere over og analysere faglige og forskningsetiske problemstillinger
- med stor grad av selvstendighet videreutvikle din egen fagdidaktiske kompetanse
## Opptak til emnet
Studenter må hvert semester søke og få plass på undervisningen og melde seg til eksamen i Studentweb.
Dersom du ikke allerede har studieplass ved UiO, kan du søke opptak til våre studieprogrammer.
Emnet er åpent for studenter på masterspesialisering i samfunnsfagdidaktikk.
## Obligatoriske forkunnskaper
Bestått PROF1015 – Profesjonsidentitet, læring og undervisning, PROF3025 – Ledelse av elevers læring og PROF4045 – Tilrettelegging for elevers læring
## Anbefalte forkunnskaper
Emnet bygger på de øvrige emnene i masterspesialiseringen.
## Overlappende emner
-  30 studiepoeng overlapp med  SDID4009P – Masteroppgave i samfunnsfagdidaktikk.
## Undervisning
Det gis 8 timer veiledning. Veiledningen kan foregå individuelt og/eller i grupper. Hvis to studenter skriver masteroppgave sammen, veiledes de sammen.
Studenten skal levere en veilederkontrakt i løpet av masterspesialiseringen. Kontrakten signeres av studenten og veiledere(e).
Adgang til undervisning: Undervisningen er kun åpen for studenter med opptak i emnet.
Mer informasjon om veiledning, frister, innlevering m.m. finner du på siden Masteroppgave i fagdidaktiske masterspesialiseringer på Lektorprogrammet.
## Eksamen
Masteroppgaven er én sammenhengende vitenskapelig tekst på 21.000- 28.000 ord, ikke medregnet sammendrag, forord, innholdsfortegnelse, litteraturliste og vedlegg.
Dersom to studenter skriver masteroppgave sammen, skal begge være involvert i alle deler av forsknings- og skrivearbeidet, og oppgaven skal ha et omfang på 31.000-42.000 ord.
Masteroppgaven skal inneholde et sammendrag på norsk ca. 300 ord. Sammendraget skal ikke overskride en full side og skal stå først i oppgaven. For å gjøre oppgaven tilgjengelig for en internasjonal leserkrets kan sammendraget i tillegg oversettes til engelsk eller andre språk. Oppgaven skal leveres elektronisk i både DUO og Inspera. Oppgaven regnes ikke som levert med mindre den er lastet opp i både DUO og Inspera innen innleveringsfristen.
Fremgangsmåte for opplasting i DUO finner du på siden Masteroppgave i fagdidaktiske masterspesialiseringer på Lektorprogrammet.
Eksamenskommisjonen består av to sensorer, hvorav minst én er ekstern. Veileder er ikke med i kommisjonen.
Sensorveiledningen for masteroppgaven finner du på semestersiden.
## Hjelpemidler til eksamen
Alle hjelpemidler er tillatt.
## Eksamensspråk
Du kan besvare eksamen på norsk, svensk, dansk eller engelsk.
## Karakterskala
Emnet bruker karakterskala fra A til F, der A er beste karakter og F er stryk. Les mer om karakterskalaen.
## Adgang til ny eller utsatt eksamen
- Syk på eksamen / utsatt eksamen
- Ta eksamen på nytt
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
