## Fakta om emnet
Undervisning tilbys siste gang høst 2024
## Beskrivelse av emnet
-        Kort om emnet
-        Hva lærer du?
-        Opptak til emnet
-        Undervisning
-        Eksamen
## Timeplan, pensum og eksamensdato
-     Høst 2024
-     Høst 2023
-     Høst 2022
-     Høst 2021
## Kort om emnet
PROMO 3 er det tredje av ti emner i Lektorprogrammets profesjonsrettede mentorordning. I møtene på campus er det fokus på elevperspektiv og det mangfoldige klasserommet.
PROMO-gruppen ledes av en godt kvalifisert mentor som legger til rette for diskusjoner og refleksjoner om å tilrettelegge for læring i et mangfoldig klasserom og hvordan du som lærer kan bidra til læring - eller hindre læring - gjennom din undervisning.
## Hva lærer du?
Emnet gir deg innsikt i sentrale tema relatert til lærerens jobb i skolen. I samlingene skal vi:
- Fokusere på det mangfoldige klasserommet: differensiering og oppfølging av elever
- Diskutere hvordan elever lærer på ulike måter, og se på faktorer som kan bidra til eller hindre god undervisning
- Diskutere elevperspektivet: hvordan skiller det seg fra lærerperspektivet?
- Diskutere differensiering med utgangspunkt i studentenes praksiserfaring i PROF1015
## Opptak til emnet
Emnet krever opptak til Lektorprogrammet (UVM5-LEP). Emnet er tilrettelagt for deg som går 3. semester i Lektorprogrammet. Emnet er ikke obligatorisk i studieløpet.
## Undervisning
Emnet er organisert med to samlinger i høstsemesteret. Du deltar i en gruppe med studenter fra samme studieløp som deg, og gruppen ledes av en erfaren veileder og lærer fra skolen med tilsvarende fag.
Arrangementene mellom samlingene kan være både forelesninger og gruppeøvelser. Her møter du vitenskapelig ansatte fra UiO samt Lektorprogrammets administrasjon og studieveiledere.
Ved deltagelse på begge gruppesamlingene vil du bestå emnet.
## Eksamen
Det er ingen eksamen i emnet. Emnet blir bestått dersom du deltar på de to gruppesamlingene.
## Karakterskala
Godkjent/ikke godkjent
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
