## Fakta om emnet
## Beskrivelse av emnet
-        Kort om emnet
-        Hva lærer du?
-        Opptak til emnet
-        Undervisning
-        Eksamen
## Timeplan, pensum og eksamensdato
-     Høst 2025
-     Høst 2023
-     Høst 2022
-     Høst 2021
## Kort om emnet
Emnet består av en teoridel og en praksisdel og vil gi erfaring i å anvende geofaglig kunnskap, ferdigheter og tenkemåter til undervisning av geofag i skolen. Studentene skal i løpet av emnet designe, gjennomføre, reflektere over og vurdere et undervisningsopplegg i geofag. Undervisningsopplegget skal helst ha innslag av feltarbeid.
Emnet er ett av fem «fagdidaktikk i praksis»-emner som går i 9. semester i Lektorprogrammet. Ved å ta to av disse emnene vil du oppfylle Lektorprogrammets krav om praksis.
## Hva lærer du?
Når du har fullført dette emnet, vil du kunne
- anvende didaktisk teori til å utvikle, gjennomføre og redesigne/videreutvikle undervisningsopplegg for geofag i videregående skole
- begrunne valg i din undervisning i geofag og observere hvordan dette påvirker elevenes forståelse i geofag
- kjenne til ulike strategier og metoder for god geofagundervisning, f.eks. bruk av feltundervisning, designe oppgaver som utvider og utfordrer elevenes geofaglige forståelse, og anvende aktuelle saker fra nyheter, forskning og samfunnet til å undervise i læreplanens temaer
- redegjøre for faglige utfordringer elevene møter i geofag, og ha strategier for å håndtere dette
## Opptak til emnet
Dette emnet er for studenter som er tatt opp ved Lektorprogrammet, innen studieretninger i realfag.
Studenter på Lektorprogrammet som har emnet som obligatorisk i sitt studieløp vil bli prioritert, hvis det er flere søkere enn plasser på emnet. Studenter tatt opp til et annet masterprogram kan, etter søknad, få adgang til emnet hvis dette er klarert med eget program.
## Obligatoriske forkunnskaper
Emnet forutsetter
- en 30-gruppe bestående av følgende emner:
PROF1015 – Profesjonsidentitet, læring og undervisning
PROF3025 – Ledelse av elevers læring
PROF4045 – Tilrettelegging for elevers læring
- PROF1015 – Profesjonsidentitet, læring og undervisning
- PROF3025 – Ledelse av elevers læring
- PROF4045 – Tilrettelegging for elevers læring
- eller
PPU3210 – PPU del 1 av 2: Undervisning og læringsforløp
PPU3220 – PPU del 2 av 2: Vurdering og tilpasset opplæring
eller andre tilsvarende emner
- PPU3210 – PPU del 1 av 2: Undervisning og læringsforløp
- PPU3220 – PPU del 2 av 2: Vurdering og tilpasset opplæring
- eller andre tilsvarende emner
I tillegg kreves følgende disiplinære emner:
- minimum 50 av 60 studiepoeng i lektorprogrammets 60 studiepoengs emnegruppe i geofag (https://www.uio.no/studier/emnegrupper/uv/lekt/)
- eller andre tilsvarende emner
For å kunne delta på obligatorisk praksis er det et krav om at følgende emner må være bestått før undervisningen starter:
- HMS0504 – Feltsikkerhet
## Undervisning
Emnet går de siste 8 ukene i semesteret, inkludert praksis og eksamen. Undervisningen gis i form av seminar/prosjektgrupper og/eller forelesninger der det vektlegges studentaktive læringsformer i form av diskusjoner og oppgaver/småprosjekter.
Praksisdelen i emnet vil være variert og veiledet og omfatter 7,5 dager, som kan foregå på campus eller i videregående skole. For detaljer om praksis se semestersiden.
Praksis og undervisning direkte knyttet til praksis er obligatorisk.
Det er obligatorisk frammøte på første forelesning. Studenter som ikke møter, regnes for å ha trukket seg fra emnet med mindre de på forhånd har meldt forfall til emneansvarlig.
Vi forbeholder oss retten til å endre undervisningsform og eksamen i semester hvor det er oppmeldt 5 eller færre studenter.
## Eksamen
- Praksis må være godkjent før du kan avlegge avsluttende eksamen.
- Muntlig eksamen med tilhørende presentasjon av praksis teller 100% ved sensurering.
Det er mulig å ta eksamen i emnet inntil 3 ganger. Dersom du trekker deg fra eksamen etter fristen eller under eksamen, bruker du et eksamensforsøk.
## Hjelpemidler til eksamen
Ingen hjelpemidler er tillatt.
## Eksamensspråk
Du kan besvare eksamen på norsk, svensk, dansk eller engelsk.
## Karakterskala
Emnet bruker karakterskala bestått/ikke bestått. Les mer om karakterskalaen.
## Adgang til ny eller utsatt eksamen
Studenter som dokumenterer gyldig fravær fra ordinær eksamen, kan ta utsatt eksamen i starten av neste semester.
Dette emnet tilbyr både utsatt og ny eksamen. Les mer:
- Syk på eksamen / utsatt eksamen
- Trekk under eksamen / ta eksamen på nytt
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
