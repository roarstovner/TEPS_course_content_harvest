## Fakta om emnet
Individuell veiledning
- Spansk
- Norsk
## Beskrivelse av emnet
-        Kort om emnet
-        Hva lærer du?
-        Opptak til emnet
-        Undervisning
-        Eksamen
## Kort om emnet
Masteroppgaven er et selvstendig arbeid på 40-50 sider om et tema valgt i samråd med veileder innen disiplinene spansk språk, spanskspråklig litteratur eller latinamerikanske områdestudier. Dersom det finnes veiledningskompetanse på instituttet, også i tilknytning til forhold som gjelder spansk som skolefag. Oppgaven skriver du på spansk eller norsk.
## Hva lærer du?
Gjennom arbeidet med masteroppgaven har du
- oppøvd evnen til kritisk og analytisk tenkning
- fått innsikt i teori og forskningsmetoder
- utført en forskningsbasert fordypning som har dyktiggjort deg for arbeid i skolen
- fått dypere innsikt i spansk språk og større sikkerhet i bruk av språket
- styrket din analytiske evne og ferdighet i å trekke ut relevante opplysninger fra en omfattende kunnskapsmengde
Endelig karakter viser i hvilken grad du har oppnådd disse læringsmålene.
## Opptak til emnet
Studenter må hvert semester søke og få plass på undervisningen og melde seg til eksamen i Studentweb.
Dersom du ikke allerede har studieplass ved UiO, kan du søke opptak til våre studieprogrammer.
Emnet forutsetter opptak til masterspesialisering i spansk på Lektorprogrammet.
## Undervisning
Det er ingen ordinær undervisning i emnet, men individuell veiledning.
Du og veilederen din fyller ut og signerer en veiledningsavtale, og leverer ett eksemplar til studiekonsulenten. Veiledning er en obligatorisk del av masterstudiet, og veiledningsavtalen må være godkjent før du kan levere masteroppgaven.
Veiledningen går både på form (språk) og innhold. Skrivetrening som bygger opp under oppgaven, får du fra studie- eller praksisopphold i et spansktalende land eller fra masteremnene som inngår i graden.
Informasjon om masterstudiet og masteroppgaven
## Eksamen
Du må levere masteroppgaven til fastsatte frister i semesteret. Den blir vurdert av en eksamenskommisjon med én intern og én ekstern sensor.
Muntlig eksamen er obligatorisk for deg som fikk opptak fra og med høsten 2021. Muntlig eksamen er valgfritt for deg som fikk opptak til masterspesialiseringen høsten 2020 eller tidligere.
Her finner du innleveringsfristene for masteroppgaven, samt informasjon om hvordan innlevering og sensur foregår: Masteroppgave ved ILOS
## Eksamensspråk
Spansk eller norsk.
## Karakterskala
Emnet bruker karakterskala A-F, der A er beste karakter og F er stryk
## Adgang til ny eller utsatt eksamen
En masteroppgave som ikke er bestått, kan leveres på nytt bare én gang, og da innen avtalt tidspunkt og i bearbeidet form. En masteroppgave som er bestått, kan ikke leveres på nytt i bearbeidet form.
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
