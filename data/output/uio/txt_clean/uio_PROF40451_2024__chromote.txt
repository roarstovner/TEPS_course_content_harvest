## Fakta om emnet
## Beskrivelse av emnet
-        Kort om emnet
-        Hva lærer du?
-        Opptak til emnet
-      Overlappende emner
-        Undervisning
-        Eksamen
## Timeplan, pensum og eksamensdato
-     Høst 2025
-     Høst 2024
-     Høst 2023
-     Høst 2022
-     Høst 2021
## Kort om emnet
Emnet forener pedagogikk, fagdidaktikk og praksis i et integrert temabasert og profesjonsrettet læringsløp.
Emnet er strukturert i to temaområder:
- Vurdering
- Tilpasset opplæring
Emnet bidrar til utviklingen av din teoretiske og praktiske forståelse av tilpasset opplæring og vurdering, i form av differensiert undervisning og vurdering for og av læring. Dette inkluderer innsikt i ulike vurderings- og differensieringsformer i de enkelte fagdidaktiske fag. Du får kunnskap om hvordan du kan identifisere og iverksette tiltak for å møte elevers behov og utfordringer knyttet til læring, mangfold, atferd og helse. Gjennom opplæring i forskningsmetode for lærerstudenter får du verktøy du kan bruke til å studere, analysere og videreutvikle egen profesjonsutøvelse i forbindelse med praksis.
Praksis er progresjonsbasert, veiledet og vurdert og skal gjøre det mulig for deg å forstå, reflektere over og handle i tråd med krav til den profesjonelle lærer. Praksis inngår som en integrert komponent i emnet og legger grunnlag for ditt arbeid med oppgaver underveis i emnet. I løpet av emnet skal du ha 45 dager praksis på en ungdomsskole eller videregående skole (eller voksenopplæring). Praksis gjennomføres i tett samarbeid med våre praksisskoler.
## Hva lærer du?
Emnet er det siste av tre emner som samlet utgjør profesjonsfaget i det femårige integrerte Lektorprogrammet ved UiO.
Etter fullført emne skal du ha tilegnet deg:
Forskningsbasert kunnskap og dybdeforståelse for:
- vurderingsteori, ulike vurderingspraksiser og utfordringer knyttet til vurdering for læring i fag
- inkludering, tilpasset opplæring og differensiert undervisning i fag for å kunne ivareta alle elever
- lærerens profesjonelle yrkesutøvelse og yrkesetikk
- flerfaglig samarbeid og hvordan undervisning i fag kan tilrettelegges for elever på ulike studieprogram
- metoder for å utforske og utvikle egen profesjonelle yrkesutøvelse
Ferdigheter til å:
- beskrive kjennetegn på kompetanse, vurdere og dokumentere elevers læring, gi læringsfremmende tilbakemeldinger og bidra til at elevene kan reflektere over egen læring og egen faglige utvikling
- anvende IKT for å fremme god læring og vurderingspraksis i fag
- bruke relevante metoder for å differensiere og tilpasse opplæringen
- identifisere og iverksette tiltak i samarbeid med aktuelle instanser for å møte elevers behov, herunder å kunne identifisere tegn på læringsvansker og tegn på vold og seksuelle overgrep
- gjennomføre et selvstendig, avgrenset og profesjonsrelevant FoU-prosjekt under veiledning og i tråd med gjeldende forskningsetiske normer
- anvende forskning og teori til å strukturere og formulere faglige resonnementer og forholde seg kritisk til informasjonskilder og forskning innenfor fagområdene
Generell profesjonsbasert kompetanse til å:
- verdsette mangfold ved å ha forventninger til elevene og bidra til alles læring basert på deres mestring og behov for faglig utvikling
- inneha en profesjonell holdning og kritisk reflektere over faglige, profesjonsetiske og fag- og utdanningspolitiske spørsmål
- med stor grad av selvstendighet videreutvikle egen kompetanse og bidra til både kollegers og skolens utvikling
- samarbeide med aktører som er relevante for profesjonsutøvelsen
## Opptak til emnet
Adgang til undervisning og eksamen er forbeholdt lektorstudenter som oppfyller progresjonskravene og som har opptak til emnet .
Det er ikke mulig å ta dette emnet som privatist. Du må ha plass på undervisningen for å ta eksamen. Det er ikke mulig å gjennomføre emnet med redusert studieprogresjon.
## Obligatoriske forkunnskaper
- Studierett til Lektorprogrammet
- Progresjonskravene for PROF3025 må være oppfylt
- Gjennomført og godkjent praksis i PROF3025 – Ledelse av elevers læring.
## Anbefalte forkunnskaper
- Gode ferdigheter i muntlig og skriftlig norsk
Gode ferdigheter i muntlig og skriftlig norsk
- Grunnleggende IKT-kompetanse
Grunnleggende IKT-kompetanse
- Relevant for engelskdidaktikk: Gode ferdigheter i muntlig og skriftlig engelsk
Relevant for engelskdidaktikk: Gode ferdigheter i muntlig og skriftlig engelsk
- Relevant for fremmedspråkdidaktikk: Gode muntlige og skriftlige ferdigheter i det gjeldende fremmedspråk
Relevant for fremmedspråkdidaktikk: Gode muntlige og skriftlige ferdigheter i det gjeldende fremmedspråk
- Relevant for norskdidaktikk: Gode muntlige ferdigheter i norsk og gode skriftlige ferdigheter i både bokmål og nynorsk
Relevant for norskdidaktikk: Gode muntlige ferdigheter i norsk og gode skriftlige ferdigheter i både bokmål og nynorsk
## Overlappende emner
-  3 studiepoeng overlapp med  PROF4010 – Utenlandspraksis for lektorstudenter.
## Undervisning
Undervisningen gis hovedsakelig i form av forelesninger og seminargrupper. Undervisningen i seminarene vektlegger studentaktive læringsformer som veksler mellom studentinnslag, diskusjoner, case-arbeid, oppgaver og øvelser.
Praksis omfatter 45 arbeidsdager. Disse er fordelt på 5 dager og 8 sammenhengende uker. Praksisplass blir tildelt og gjennomføres på en ungdomsskole eller videregående skole (eller voksenopplæring) som Institutt for lærerutdanning og skoleforskning (ILS) samarbeider med om praksisopplæring.
Se «retningslinjer for praksis» på semestersiden for mer informasjon.
Obligatoriske forhold i undervisningen:
-
Deltagelse i undervisning
-
Innlevering av arbeidskrav til eksamen del 2: FoU-oppgave
Se semestersiden for nærmere beskrivelse av krav til oppmøte og deltakelse i undervisning, obligatoriske komponenter og krav for godkjenning.
Gjennomførte og godkjente obligatoriske aktiviteter er gyldige innenfor den samme studieordningen og i maksimalt fem år.
Undervisningssted: Universitetet i Oslo og praksisskoler
Eventuelle utgifter i forbindelse med undervisning: Du må påregne reiseutgifter i forbindelse med praksis. Reiseutgifter refunderes ikke.
Adgang til undervisning: Undervisningen er kun åpen for studenter med opptak i emnet.
## Eksamen
Eksamens-/vurderingsformer:
Eksamen består av 3 deler:
-
45-dagers praksis
-
FoU-oppgave i pedagogikk og fagdidaktikk B
-
Muntlig eksamen i pedagogikk og fagdidaktikk A
Studenter som har opptak til kun ett fagdidaktisk fag (ettfagsstudenter), avlegger både eksamen del 2 og 3 i sitt fagdidaktiske fag. Til eksamen del 2, FoU-oppgave, skal ettfagsstudenter legge opp et tilleggspensum i fagdidaktikk på 350-375 sider i samråd med faglærer.
Se semestersiden for nærmere beskrivelse av eksamensdelene.
Faglige krav for å kunne avlegge eksamen:
De obligatoriske komponentene i emnet må være godkjent for å kunne fremstille seg til eksamen del 2 og 3. Se semestersiden for nærmere beskrivelse av krav til oppmøte og deltagelse i undervisning, obligatoriske komponenter og krav for godkjenning.
Sensurordning:
Det er to bedømmelsessensorer på hver eksamensdel.
Sensurering:
Alle eksamensdelene må bestås for å bestå emnet.
Det gis en samlet karakter for emnet. Eksamensdel 2 vektes med 60 %, og eksamensdel 3 vektes med 40 % av karakteren.
## Eksamensspråk
Eksamensdel 2 kan besvares på engelsk av studenter som har engelskdidaktikk som fagdidaktikk B.
Eksamensdel 3 kan besvares på engelsk for studenter som har engelskdidaktikk som fagdidaktikk A.
Eksamensbesvarelser kan leveres på svensk eller dansk som alternativ til norsk, jfr. § 5.4.2 i Forskrift om studier og eksamener ved Universitetet i Oslo.
## Karakterskala
Emnet bruker karakterskala fra A til F, der A er beste karakter og F er stryk. Les mer om karakterskalaen.
Eksamensdel 1 vurderes med bestått/ ikke bestått.
Eksamensdel 2 og 3 bruker karakterskala A-F, der A er beste karakter og F er stryk.
## Adgang til ny eller utsatt eksamen
Dersom en student ikke består en av eksamensdelene, kan denne delen avlegges på nytt etter gjeldende regler for antall forsøk. Dersom man kun avlegger deler av eksamen i ett semester, teller dette som et eksamensforsøk på hele emnet.
Du har to forsøk til å få godkjent/bestått praksis i Lektorprogrammet.
## Mer om eksamen ved UiO
- Kildebruk og referanser
- Hvordan bruke KI som student
- Tilrettelegging på eksamen
- Trekk fra eksamen
- Syk på eksamen / utsatt eksamen
- Begrunnelse og klage
- Ta eksamen på nytt
- Fusk/forsøk på fusk
Andre veiledninger og ressurser finner du på fellessiden om eksamen ved UiO.
