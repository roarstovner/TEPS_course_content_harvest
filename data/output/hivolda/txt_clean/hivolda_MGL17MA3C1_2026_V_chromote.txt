## Semestre
- 2026 Vår
- 2025 Vår
- 2024 Vår
- 2023 Vår
- 2022 Vår
- 2021 Vår
## MGL1-7MA3C Problemløysing og modellering i matematikk
Matematikk vert brukt som reiskap i problemløysing i ulike samanhengar, både innanfor og utanfor matematikken sine eigne grenser. Matematisk modellering står ofte sentralt når matematikk vert nytta slik. Problemløysing og modellering er også viktige i eit læringsperspektiv i begynnaropplæringa; det ligg godt til rette for individuell elevtilpassing og inkludering i begge temaområda. Temaet vert analysert teoretisk og gjennom praktisk øving. I øvingane vert munnleg og skriftleg kommunikasjon, som er grunnleggjande ferdigheiter i faget, vektlagt. Bruken av verktøy er sentralt i modellering, særleg digitale verktøy. Tenleg bruk av verktøy i samband med modellering og læring vert handsama.
I samsvar med det nasjonale kvalifikasjonsrammeverket har studenten følgjande læringsutbytte etter fullført emne:
Studenten
- skal ha inngåande teoretisk og praktisk kunnskap om matematisk problemløysing både som reiskap og som del av læringsprosessar
- skal ha inngåande teoretisk og praktisk kunnskap om matematisk modellering brukt som verktøy for å løyse praktiske problemstillingar og som del av læringsprosessar
- skal ha inngåande kunnskap i bruk av verktøy i samband med problemløysing og modellering
- skal ha inngåande kunnskap om bruk av problemløysing og modellering i matematikkfaget
Studenten
- skal kunne bruke digitale verktøy i problemløysing og matematisk modellering
- skal kunne konstruere, tolke og vurdere enkle matematiske modellar i samband med praktiske problemstillingar
- skal kunne nytte matematiske problemløysingsmetodar
- skal kunne bruke matematisk problemløysing og modellering i arbeid med tilpassa opplæring og inkludering for elevar frå 1. – 7. steget, og kunne vurdere slik bruk
- skal kunne analysere elevar sine munnlege ytringar og matematiske tekstar
Studenten
- skal kunne dokumentere og evaluere arbeid med problemløysing og modellering i skulen
- skal kunne ta aktiv del i faglege og utdanningspolitiske diskusjonar knytt til problemløysing og modellering
Arbeidsmåtane i emnet vil veksle mellom førelesingar, seminar og arbeid i mindre grupper.
Frammøtekrav:
Krav om 70 prosent frammøte/deltaking til obligatorisk undervisning, jamfør Forskrift om opptak, studium og eksamen ved Høgskulen i Volda § 7-6
Arbeidskrav:
- Munnleg og skriftleg presentasjon knytt til pensum.
- Skriftleg arbeid om matematisk modellering.
Sjå Forskrift om studium og eksamen ved Høgskulen i Volda §7-3.
Sensur vert gjennomført i tråd med kapittel 10 i forskrift om opptak, studium og eksamen ved Høgskulen i Volda
Emnet vert evaluert i samsvar med HVO sitt kvalitetssystem.
- Grunnskulelærarutdanning, trinn 1-7 - master (5 år)
