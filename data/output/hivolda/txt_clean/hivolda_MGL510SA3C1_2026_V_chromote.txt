Den forståinga for demokrati som studentane opparbeidar seg gjennom emnet, skal dei ta med seg inn i eiga forsking omkring samfunnsfaget som skulefag. Dei skal kunne undersøke og vurdere overordna fagdidaktiske problemstillingar og utviklinga av faget, så vel som eigen praksis innafor dei rammene læreplanverket gir.
I samsvar med det nasjonale kvalifikasjonsrammeverket har studenten følgjande læringsutbytte etter fullført emne:
Studenten
- har inngåande kunnskap om samfunnsfaget som skulefag, og om utviklinga og legitimeringa til faget
- har god innsikt i demokratiteoretiske perspektiv
- har solid forståing av kva demokratisk deltaking er, korleis det har utvikla seg over tid, og av føresetnadene for slik deltaking.
- har inngåande forståing for samfunnsfaget si rolle for medborgarskap og demokrati
Studenten
- kan analysere faglege problemstillingar basert på kunnskap om lærarprofesjonen og samfunnsfaget sin eigenart, verdigrunnlag og historie, og bruke slik innsikt i undervisning, og forskings- og utviklingsarbeid
- kan drøfte ulike perspektiv på faget si rolle og oppgåve i utdanning og for unge menneske som demokratiske samfunnsmedlemmar
- kan analysere og kritisk vurdere samfunnsfaglege framstillingar, og særleg læreverk
- kan bruke samfunnsfaglege teoriar og metodar i eiga forsking, undervisning og formidling
Studenten
- har ei profesjonell haldning, og kan kritisk reflektere over og drøfte profesjonsetiske, samfunnsfaglege og utdanningspolitiske spørsmål
- kan bruke avansert fagleg kunnskap og skjøn til å styrke internasjonale og fleirkulturelle perspektiv, berekraftig utvikling og skulens demokratiske danningsoppdrag
- kan bruke kunnskapar og sentrale teoriar frå geografi, historie og samfunnskunnskap til å formulere eigne problemstillingar og bidra til utvikling av skulefaget samfunnsfag
- kan setje seg inn i faglege problemstillingar gjennom systematisk innhenting av forskingslitteratur
Arbeidsmåtane i emnet vil veksle mellom seminar og arbeid i mindre grupper. I undervisninga vert det lagt stor vekt på kritisk refleksjon og diskusjon, og det er ein føresetnad at alle studentar deltek aktivt i undervisninga.
Frammøtekrav:
- Krav om 70 prosent frammøte/deltaking til obligatorisk undervisning, jamfør Forskrift om opptak, studium og eksamen ved Høgskulen i Volda § 7-6
Arbeidskrav:
- Eit arbeidskrav. Arbeidskravet vert vurdert til godkjent/ikkje godkjent. Ytterlegare rammer for arbeidskravet vert gitt ved semesterstart, jamfør Forskrift om studium og eksamen ved Høgskulen i Volda § 7-7.
Sensur vert gjennomført i tråd med kapittel 10 i forskrift om opptak, studium og eksamen ved Høgskulen i Volda
Emnet vert evaluert i samsvar med HVO sitt kvalitetssystem.
- Grunnskulelærarutdanning, trinn 5-10 - master (5 år)
