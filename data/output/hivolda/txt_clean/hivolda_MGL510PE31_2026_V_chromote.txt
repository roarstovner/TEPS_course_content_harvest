## Semestre
- 2025 Haust
- 2024 Haust
- 2023 Haust
- 2022 Haust
- 2021 Haust
- 2020 Haust
## MGL5-10PE3 Pedagogikk og elevkunnskap 3: Den profesjonelle læraren i møte med elevmangfaldet og andre samarbeidspartnarar
Fullført og bestått dei første tre åra i Master i grunnskulelærarutdanning for trinn 5-10.
Emneplanen er utarbeidd i samsvar med nasjonale retningslinjer for Pedagogikk og elevkunnskap, grunnskulelærarutdanninga trinn 5-10. Emnet er tredje del av faget Pedagogikk og elevkunnskap.
Emnet bygger på dei to første emna i PEL- faget i grunnskulelærarutdanninga for trinn 5-10. Det omhandlar sentrale oppgåver for den profesjonelle, forskande og etisk handlande læraren i møte med elevmangfaldet og samarbeidspartnarar. Ein utvidar no perspektivet frå å gjelde lærarrolla og mangfaldet av elevar, til også å omhandle læraren som deltakar i ein profesjonell fellesskap. Emnet inneheld generell kunnskap om individuelt og kollektivt endrings- og utviklingsarbeid i skulen som organisasjon, profesjonsetiske utfordringar og samarbeid med heimen og andre aktørar. Emnet tek føre seg pedagogiske og profesjonsetiske utfordringar knytt til elevmangfaldet. Ein ser nærare på korleis skulen møter elevar som har ulike utfordringar når det gjeld utvikling og læring, og korleis ein kan arbeide for å gje desse elevane eit likeverdig opplæringstilbod.
I samsvar med det nasjonale kvalifikasjonsrammeverket har studenten følgjande læringsutbytte etter fullført emne:
Studenten har
- grundig kunnskap om etisk teori, lærarprofesjonen sin etiske plattform og profesjonsetiske utfordringar i skulen
- inngåande kunnskap om fellesskapets betydning for elevane sine læringsprosessar, og om betydinga av skulen sitt samarbeid med heimen
- kunnskap om forskingsbaserte utviklings- og endringsprosessar i skulen
- inngåande kunnskap om varierte vurderingsformer som grunnlag for tilpassa opplæring, vurdering av eigen praksis og utviklingsarbeid
- grundig kunnskap om metakognisjon og sjølvregulering
- kunnskap om utfordringar og moglegheiter knytt til tilpassa opplæring for elevar som har åtferdsutfordringar og sosioemosjonelle vanskar
- brei kunnskap om korleis konfliktar og mobbing kan førebyggast og handterast
Studenten kan
- analysere og kritisk vurdere profesjonsetiske utfordringar frå skulekvardagen med utgangspunkt i etisk teori og skulen sitt verdigrunnlag
- initiere og bidra til eit godt samarbeid mellom skule og heim og med andre aktørar relevante for skulen si verksemd
- ta ansvar for samarbeid og delta i utviklingsarbeid som fremjar fagleg og pedagogisk nytenking i skulen og kritisk vurdere arbeidet
- anvende forskingsbasert kunnskap til å førebygge, analysere og sette i verk tiltak som skal motverke mobbing
Studenten
- kan ta velgrunna handlingsval basert på identifisering, analyse og systematisk arbeid
- kan kritisk analysere og vurdere læringsmiljøet, med særleg merksemd på elevmangfaldet, og i samarbeid med andre bidra til nødvendig endring
- skal på eit avansert nivå kunne formidle og kommunisere om faglege problemstillingar knytt til profesjonsutøvinga
Undervisningsformene vekslar mellom plenumsførelesing, arbeid i grupper og individuelt arbeid.
Studentane skal gjennomføre inntil skriftlege arbeidskrav. Desse arbeidskrava skal danne grunnlag for ein mappeeksamen. Studentane får i denne eksamensforma vise breidde i sin kompetanse, både når det gjeld faginnhald og formidling.
Nærare retningslinjer om arbeidskrav vert gitt i semesterplanen i starten av semesteret.
Det er obligatorisk oppmøte til all timeplanfesta aktivitet, jamfør Forskrift om opptak, studium og eksamen ved Høgskulen i Volda § 7-6
- Krav om 70 prosent frammøte/deltaking til obligatorisk undervisning, jamfør Forskrift om opptak, studium og eksamen ved Høgskulen i Volda § 7-6
- Inntil tre arbeidskrav som til saman utgjer mappeeksamen
Nærare retningslinjer om arbeidskrav vert gitt i semesterplanen i starten av semesteret.
Sensur vert gjennomført i tråd med kapittel 10 i forskrift om opptak, studium og eksamen ved Høgskulen i Volda
Emnet vert evaluert i samsvar med HVO sitt kvalitetssystem.
- Grunnskulelærarutdanning, trinn 5-10 - master (5 år)
