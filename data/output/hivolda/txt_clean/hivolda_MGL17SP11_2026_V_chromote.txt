## Semestre
- 2026 Vår
- 2025 Vår
- 2023 Vår
- 2022 Vår
- 2021 Vår
- 2020 Vår
- 2019 Vår
## MGL1-7SP1 Spesialpedagogikk som fag og forskingsfelt i skulen
Emneplanen er utarbeidd i samsvar med nasjonale retningslinjer for grunnskulelærarutdanning 1-7 i faget Profesjonsretta pedagogikk eller Spesialpedagogikk, og utgjer 15 studiepoeng.
Dette emnet gjeld spesialpedagogikk som fag og forskingsfelt i skulen, og er nært knytt opp til verksemda som gjeld individuell tilrettelegging. Det skal gi studentane ei forskingsbasert innføring i dei utfordringane som gjeld elevane som ikkje har utbyte av den ordinære opplæringa, kva ordningar som er etablerte for denne oppgåva i skulen, korleis desse har fungert og fungerer. Emnet går også inn på kva som karakteriserer forskinga om individuell tilrettelegging. Det er lagt særleg vekt på 1.-7. klassetrinn.
I samsvar med det nasjonale kvalifikasjonsrammeverket har studenten følgjande læringsutbytte etter fullført emne:
Studentane skal ha kunnskapar om:
- spesialpedagogikk som fagfelt og innhaldet i sentrale omgrep
- den historiske utviklinga av individuell tilrettelegging i Noreg
- ansvarsfordelinga i og funksjonane til den spesialpedagogiske tiltakskjeda
- kva grunnlaget er for at elevar får behov for og blir tildelt individuell tilrettelagd opplæring, om korleis desse behova blir møtte og med kva resultat med eit særleg blikk på tidleg innsats
- korleis elevar som får individuell tilrettelagd opplæring opplever og vurdere skulen og opplæringa
- sambandet mellom ordinær opplæring og individuell tilrettelagd opplæring
- gode overgangar mellom barnehage og skule, mellom dei ulike klassestega, og mellom mellomtrinn og ungdomstrinn for elevar med særskilte behov
Studenten skal kunne
- samle inn data, analysere og drøfte innhald og arbeidsformer i skulen med relevans for elevar som får individell tilrettelegging på 1.-7. trinn
- gjere faglege refleksjonar rundt innhald i faglitteratur og forskinsglitteratur knytt til spesialpedagogikk, formidle og delta i fagleg samtale med andre om desse refleksjonane
- analysere og vurdere spesialpedagogiske problemstillingar og tiltak i profesjonsutøvinga
Studenten skal ha
- god innsikt i tilhøvet mellom intensjon og praksis i den spesialpedagogiske verksemda i skulen
- god forståing for samspel og dilemma mellom individuell tilrettelagd opplæring og ordinær opplæring både på individ- og systemnivå
- god kjennskap til ulike forklaringar på behovet for individuell tilrettelagd opplæring
Studentane skal gjennom ei forskingsbasert tilnærming gjennomføre eit feltarbeid i skulen på 1.-7. trinn som vert utgangspunkt for ein prosess fram til endeleg rapport frå feltarbeidet (eksamensoppgåva). Arbeidsmåtane i emnet vil veksle mellom undervisning og seminar med studentaktivitet, arbeid individuelt og i grupper.
Frammøtekrav: Obligatorisk oppmøte til all timeplanfesta aktivitet, jamfør Forskrift om opptak, studium og eksamen ved Høgskulen i Volda § 7-6
1.  Krav om 80 prosent frammøte/deltaking til obligatorisk undervisning
2.  Gjennomføre eit feltarbeid i skulen og presentere resultat frå feltarbeidet for medstudentar,
3.  Oppmøte og aktiv deltaking i alle seminara som er knytt til arbeidskrava
Sensur vert gjennomført i tråd med kapittel 10 i forskrift om opptak, studium og eksamen ved Høgskulen i Volda
Emnet vert evaluert i samsvar med HVO sitt kvalitetssystem.
- Grunnskulelærarutdanning, trinn 1-7 - master (5 år)
