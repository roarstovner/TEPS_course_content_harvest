## Semestre
- 2026 Vår
- 2025 Vår
- 2024 Vår
- 2023 Vår
- 2022 Vår
- 2021 Vår
## MGL5-10SA3B Samfunnsfagleg utforsking
Emnet legg vekt på studenten si evne til å utvikle problemstillingar som gjer eit godt grunnlag for samfunnsfagleg utforsking. Studenten skal oppøve evne til å ta i bruk digitale verktøy for å rapportere om samfunnsfaglege funn. Emnet vil også øve opp studenten si praktiske evne til å strukturere og skrive gode samanhengande tekstar, og utvikle studenten si evne til å visualisere samfunnsfaglege funn.
Arbeidet med arbeidskrav i emnet vil medverke til å utvikle studenten sine praktiske ferdigheiter knytt til utforsking og skriving i samfunnsfaget. Emnet skal også medverke til å utvikle studenten sine ferdigheiter i kritisk vurdering av samfunnsfagleg forsking og samfunnsfaglege tekstar.
I samsvar med det nasjonale kvalifikasjonsrammeverket har studenten følgjande læringsutbytte etter fullført emne:
Studenten skal ha:
- djupnekunnskap om utforsking knytt til samfunnsfag
- kunnskap om korleis elevar kan gjennomføre samfunnsfaglege utforskingsprosjekt
- digitale ferdigheiter knytt til utforsking og skriving av samfunnsfaglege tekstar
- inngåande kunnskap om strukturering og skriving av samfunnsfaglege tekstar
Studenten kan
- forholde seg kritisk til samfunnsfaglege tekstar og forskingsartiklar
- finne forsking og erfaringskunnskap som er relevant i samfunnsfag
- formulere gode samfunnsfaglege problemstillingar
- planlegge og skrive tekstar basert på samfunnsfagleg empiri
- visualisere samfunnsfaglege funn
Studenten kan
- reflektere over samfunnsfaglege problemstillingar på eit avansert nivå
- gjere greie for utvalde kvalitative teknikkar
- skrive akademiske tekstar på eit høgt nivå
- lese samfunnsfaglege studiar og kritisk reflektere over kva metodar som har blitt nytta i desse studiane
- reflektere over kva kunnskapssyn som ligg til grunn for samfunnsfaglege studiar
Arbeidsmåtane i emnet vil veksle mellom forelesingar, klasseromsundervisning og arbeid individuelt og i mindre grupper. I undervisninga vert det lagt vekt på utvikling av studentane sin praktiske kompetanse innanfor samfunnsfagleg utforsking og skriving.
- Frammøtekrav: Krav om 70 prosent frammøte/deltaking til obligatorisk undervisning, jamfør Forskrift om opptak, studium og eksamen ved Høgskulen i Volda § 7-6
Frammøtekrav: Krav om 70 prosent frammøte/deltaking til obligatorisk undervisning, jamfør Forskrift om opptak, studium og eksamen ved Høgskulen i Volda § 7-6
- Arbeidskrav: Levere og få godkjent inntil tre arbeidskrav. Arbeidskrava blir vurderte til godkjent / ikkje godkjent, jamfør Forskrift om studium og eksamen ved Høgskulen i Volda § 7-7.
Arbeidskrav: Levere og få godkjent inntil tre arbeidskrav. Arbeidskrava blir vurderte til godkjent / ikkje godkjent, jamfør Forskrift om studium og eksamen ved Høgskulen i Volda § 7-7.
Sensur vert gjennomført i tråd med kapittel 10 i forskrift om opptak, studium og eksamen ved Høgskulen i Volda
Emnet vert evaluert i samsvar med HVO sitt kvalitetssystem.
- Grunnskulelærarutdanning, trinn 5-10 - master (5 år)
