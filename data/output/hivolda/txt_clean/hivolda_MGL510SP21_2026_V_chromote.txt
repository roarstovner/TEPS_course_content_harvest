## Semestre
- 2026 Vår
- 2025 Vår
- 2023 Vår
- 2022 Vår
- 2021 Vår
- 2020 Vår
- 2019 Vår
## MGL5-10SP2 Spesialpedagogikk 2: Lærevansker og individuell tilrettelagt opplæring
Emneplanen er utarbeidd i samsvar med nasjonale retningslinjer for Grunnskulelærarutdanninga , 5.-10. trinn, i faget Profesjonsretta pedagogikk eller Spesialpedagogikk, 15 studiepoeng.
Emnet gir ei innføring i utfordringane og tilbodet til elevane som har behov for spesialundervisning, med vekt på mellom- og ungdomstrinnet. Det supplerer dermed det første emnet i studiet, som tek opp spesialpedagogikk som fag og forskingsfelt i skulen. Dei mest konkrete utfordringane i spesialpedagogisk verksemd i skulen gjeld kva som kan sette elevar i utfordrande læresituasjonar. Dette emnet tek opp kva som kan skape lærevanskar, korleis lærevanskar kjem til syne, kva følgjer lærevanskar kan ha, og korleis møte lærevanskar både i den ordinære opplæringa og i spesialundervisninga i skulen. Det er dei vanlegaste utfordringane knytt til fagleg og sosial læring og utvikling i skulen som vert belyst i dette emnet. Det dreiar seg om psykisk helse, språk-, lese- og skrivevanskar, matematikkvanskar, åtferdsutfordringar og sosiale og emosjonelle behov.
I samsvar med det nasjonale kvalifikasjonsrammeverket har studenten følgjande læringsutbytte etter fullført emne:
Studenten har
- kunnskap om lærevanskar knytt til språk, lesing, skriving, matematikk, åtferd, sosialt samspel og psykisk helse
- brei kunnskap om måtar å møte lærevanskane på i skulen
- inngåande kunnskap om tidleg innsats og fortsettande systematisk arbeid, og konsekvensane dette kan ha for elevane
Studenten kan
- analysere og forstå moglege årsaker til elevar sine lærevanskar
- planlegge og gjennomføre undervisning for elevar med lærevanskar
- bruke forskingsbasert kunnskap til kritisk å velje, formulere, undersøke og analysere spesialpedagogiske problemstillingar
- formulere og drøfte faglege problemstillingar på ein kvalifisert måte, munnleg og skriftleg
Studenten
- har innsikt i korleis ein kan legge til rette læringsmiljøet for elevar med lærevanskar på 5.-10. trinn
- kan meistre ulike teoretiske og forskingsbaserte perspektiv på lærevanskar
Undervisningsformene vekslar mellom plenumsførelesing, seminar med studentaktivitet, arbeid i grupper og individuelt arbeid.
Studentane skal gjennomføre to skriftlege arbeidskrav. Desse arbeidskrava skal danne grunnlag for ein mappeeksamen. Studentane får i denne eksamensforma vise breidde i sin kompetanse, både når det gjeld faginnhald, og formidling. For å knytte munnlege ferdigheiter også til tema som er behandla skriftleg skal studentane delta i seminar i samband med dei skriftlege oppgåvene.
Det er obligatorisk oppmøte til all timeplanfesta aktivitet, jamfør Forskrift om opptak, studium og eksamen ved Høgskulen i Volda § 7-6
- Krav om 80 prosent frammøte/deltaking til obligatorisk undervisning, jamfør Forskrift om opptak, studium og eksamen ved Høgskulen i Volda § 7-6
Krav om 80 prosent frammøte/deltaking til obligatorisk undervisning, jamfør Forskrift om opptak, studium og eksamen ved Høgskulen i Volda § 7-6
- Gjennomføre to skriftlege arbeidskrav i emnet
Gjennomføre to skriftlege arbeidskrav i emnet
- Oppmøte og aktiv deltaking i alle seminara som er knytt til arbeidskrav
Oppmøte og aktiv deltaking i alle seminara som er knytt til arbeidskrav
Nærare informasjon om arbeidskrav vert gitt i semesterplanen i starten av semesteret.
Sensur vert gjennomført i tråd med kapittel 10 i forskrift om opptak, studium og eksamen ved Høgskulen i Volda
Emnet vert evaluert i samsvar med HVO sitt kvalitetssystem.
- Grunnskulelærarutdanning, trinn 5-10 - master (5 år)
