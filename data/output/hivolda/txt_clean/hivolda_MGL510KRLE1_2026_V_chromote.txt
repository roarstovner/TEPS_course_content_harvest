Fagdidaktikk gir kunnskap om religions- og livssynsundervisning i dagens fleirkulturelle samfunn, og om KRLE-fagets eigenart og historie. Fagdidaktikken gir kunnskap om og ferdigheiter i eit variert spekter av arbeids- og vurderingsmåtar i faget med tanke på undervisning på 5.-10. årssteg. Gjennom emnet drøftast samanhengen mellom ungdom sine oppvekstvilkår og danning. Den fagdidaktiske refleksjonen speglar dei kulturelle tilhøva som elevane veks opp i.
I samsvar med det nasjonale kvalifikasjonsrammeverket har studenten følgjande læringsutbytte etter fullført emne:
Studenten:
- har kunnskap om religionar og livssyn, deira mangfald og ulike retningar, trusinnhald, praksis, etikk og estetiske uttrykk, med særleg vekt på kristendomen
- har kunnskap om rolla til religionar og livssyn i det globale samfunnet
- har kunnskap om religionshistorie, med vekt på historia til kristendomen frå og med reformasjonen og framover
- har kunnskap om modernitet, pluralisering, sekularisering og religions- og livssynskritikk
- har kunnskap om humanisme som livssyn i historisk og aktuell kontekst, og ulike sekulære menneskesyn
- har kunnskap om heilage tekstar: hovudinnhald, historisk bakgrunn og sentrale forteljingar, med særleg vekt på Bibelen
- har kunnskap om barn og ungdom sine oppvekstvilkår og danningsprosessar og medias moglege påverknad på desse
- har kunnskap om nyare filosofihistorie og om etiske teoriar
- har kunnskap om grunnskulefagets historie, grunngjeving, innhald, føremål og didaktiske utfordringar
- har kunnskap om reglement for fritak på religiøst og livssynsmessig grunnlag
- har kunnskap om ulikskapar og likskapar mellom religiøse tradisjonar og sekulære livssyn
- har kunnskap om sentrale arbeidsmåtar og vurderingsformer i faget relevante for 5.-10. årssteg
- har kunnskap om nyare forsking og forskingsmetodar knytt til KRLE-faget i praksis
- har kunnskap om moglege verknader av medialisering av religion
Studenten:
- kan planleggje og gjennomføre KRLE-undervisning på ein sjølvstendig og fagleg gjennomtenkt måte med vekt på danningsperspektiv og dei globale og fleirkulturelle utfordringane
- kan reflektere kritisk over fag, læremiddel, undervisning og vurdering i faget på ein måte som fremjar læring hos elevane og eiga utvikling i yrkesutøvinga
- kan setje seg inn i unge sine tankar og førestellingar om eksistensielle, etiske, religiøse og filosofiske spørsmål og ha dialog med dei om dette
- kan integrere dei grunnleggande ferdigheitene i undervisninga og kombinere objektiv, kritisk og pluralistisk undervisning i KRLE med varierte, elevaktive og engasjerande arbeidsmåtar
- kan samarbeide og ha dialog med andre lærarar, med elevar og heimar og lokalmiljøet og gjennomføre tilpassa opplæring i KRLE, mellom anna med omsyn til trus- og livssynsbakgrunnen til elevane
- kan nytte etiske teoriar i høve til aktuelle profesjonsetiske og elevorienterte problemstillingar
- kan kritisk vurdere digitale læremiddel, kjelder og digitale arenaer med fokus på etikk og læring i faget
- har ferdigheiter i akademisk skriving og kan nytte nokre grunnleggjande forskingsmetodar i møte med KRLE-faget i praksis
Studenten:
- kan drøfte individuelle og samfunnsmessige sider ved religion og livssyn, samt reflektere over regionale skilnader
- har grunngjevne synspunkt om læraren som verdiformidlar i eit fleirkulturelt samfunn
- kan gjere greie for og ta stilling til etiske spørsmål som gjeld skulen og elevane
- kan reflektere kritisk over skulefaget og formidle forsking om barn, religion og livssyn
Undervisninga består av forelesingar i klasserom og ulike typar studentaktivitet, som gruppearbeid, munnlege framlegg, seminar og ekskursjonar. Det er obligatorisk frammøte (80%), jf. Forskrift om opptak, studium og eksamen ved Høgskulen i Volda § 7-6 Midt i semesteret tilbyr vi studietur der vi vil besøke ulike trussamfunn og gudshus og bli kjent med religionsundervisning i multikulturelle skular.
Frammøtekrav: Det er obligatorisk frammøte (80%), jf. Forskrift om opptak, studium og eksamen ved Høgskulen i Volda § 7-6
Arbeidskrav:
For å kunne gå opp til eksamen i emnet må studenten
- ha fått godkjent to munnlege arbeidskrav
- ha fått godkjent tre innleveringar på inntil 1500 ord innan fastsett frist. Ei av desse innleveringane skal vise digitaldidaktisk kompetanse
Sensur vert gjennomført i tråd med kapittel 10 i forskrift om opptak, studium og eksamen ved Høgskulen i Volda
Emnet vert evaluert i samsvar med HVO sitt kvalitetssystem.
- Grunnskulelærarutdanning, trinn 5-10 - master (5 år)
