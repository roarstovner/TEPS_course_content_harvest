## Semestre
- 2025 Haust
- 2024 Haust
- 2023 Haust
- 2022 Haust
- 2021 Haust
- 2020 Haust
- 2019 Haust
- 2018 Haust
## MGL5-10EN2A Engelsk 2A
Ingen.
I Engelsk 2A for 5-10 blir fokus flytta frå lærarrolla til elevrolla, med vekt på tilpassa opplæring. Emnet gir innsikt i ulike læringsaktivitetar og arbeidsmåtar: særleg vekt vil ligge på aktivitetar og arbeidsmåtar som kan nyttast til å tilpasse undervisninga til einskildstudenten og til elevgrupperingar basert på kulturell, språkleg og anna variasjon. Praksis vil ligge på ungdomstrinnet, og emnet vil ta opp kva som kjenneteiknar elevane i denne aldersgruppa samt kunnskap om korleis språk og kultur er med på å forme deira identitet. Emnet omfattar kunnskap om overordna grammatiske strukturar i det engelske språket og utvikling av eiga språkferdigheit, litteratur- og tekstkompetanse og produktivt ordforråd. Språket si kulturelle forankring er ein del av emnet, med ei kort innføring i språkhistorie. I tillegg omfattar emnet (samansette) tekstar og kulturelle uttrykk som omhandlar ungdom i den engelskspråklege verda i gamal tid og no. Desse tekstane skal medverke både til personleg og fagleg vekst og kunne vere til bruk i undervisninga på mellom- og ungdomssteget.
Studieturen til York (sjå under vilkår for å framstille seg til eksamen) vil vere sentral i høve til å utvikle synet på den engelskspråklege verda, medvitet om språket si kulturelle forankring, og om ungdom i fleirkulturelle samfunn.
I samsvar med det nasjonale kvalifikasjonsrammeverket har studenten følgjande læringsutbytte etter fullført emne:
Studenten
- har meir djuptgåande kunnskap om barn og unge si språklæring i eit 2. og 3.-språksperspektiv, om språklæringsteoriar, metodar og strategiar
- har meir djuptgåande kunnskap om korleis ein kan tilpasse språkopplæringa til einskildeleven og elevgrupper
- har kunnskap om sentrale nasjonale og internasjonale dokument for engelskfaget
- har kunnskap om eit utval digitale læremiddel og andre ressursar som kan fremje læring i engelskfaget
- har kunnskap om overordna engelske språklege strukturar, inkludert verbsystemet, og til skilnader og likskapar mellom norsk og engelsk på dette området
