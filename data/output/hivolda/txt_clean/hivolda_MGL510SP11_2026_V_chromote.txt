## Semestre
- 2026 Vår
- 2025 Vår
- 2023 Vår
- 2022 Vår
- 2021 Vår
- 2020 Vår
- 2019 Vår
## MGL5-10SP1 Spesialpedagogikk1: Spesialpedagogikk som fag og forskingsfelt i skulen
Emneplanen er utarbeidd i samsvar med nasjonale retningslinjer for grunnskulelærarutdanning 5-10 i faget Profesjonsretta pedagogikk eller Spesialpedagogikk, og utgjer 15 studiepoeng.
Dette emnet gjeld spesialpedagogikk som fag og forskingsfelt i skulen, og er nært knytt opp til verksemda som gjeld individuell tilrettelegging. Det skal gi studentane ei forskingsbasert innføring i dei utfordringane som gjeld elevane som ikkje har utbyte av den ordinære opplæringa, kva ordningar som er etablerte for denne oppgåva i skulen, korleis desse har fungert og fungerer. Emnet går også inn på kva som forskinga om individuelt tilrettelagd opplæring. Det er lagt særleg vekt på 5.-10. klassetrinn.
I samsvar med det nasjonale kvalifikasjonsrammeverket har studenten følgjande læringsutbytte etter fullført emne:
Studentane skal ha kunnskap om:
- spesialpedagogikk som fag og forskingsfelt og innhaldet i sentrale omgrep
- den historiske utviklinga av indiviuelt tilrettelagd opplæring i Noreg
- ansvarsfordelinga i og funksjonane til den spesialpedagogiske tiltakskjeda
- kva grunnlaget er for at elevar får behov for og blir tildelt individuelt tilrettelagd opplæring, om korleis desse behova blir møtte og med kva resultat
- sambandet mellom ordinær opplæring og individuelt tilrettelagd opplæring
- arbeid for god overgang mellom dei ulike klassestega på mellomtrinn og ungdomstrinn, og ungdomstrinn og vidaregåande opplæring for elevar med særskilte behov
Studentane skal kunne
- samle inn data, analysere og drøfte innhald og arbeidsformer i skulen med relevans for elevar som får individuelt tilrettelagd opplæring på 5.-10. trinn
- gjere faglege refleksjonar rundt innhald i faglitteratur og forskingslitteratur knytt til spesialpedagogikk, formidle og delta i fagleg samtale med andre om desse refleksjonane
- analysere og vurdere spesialpedagogiske problemstillingar og tiltak i profesjonsutøvinga
Studentane skal ha
- god innsikt i tilhøvet mellom intensjon og praksis i den spesialpedagogiske verksemda i skulen.
- god forståing for samspel og dilemma mellom individuelt tilrettelagd opplæring og ordinær opplæring både på individ- og systemnivå
- god kjennskap til ulike forklaringar på behovet for individuelt tilrettelagd opplæring
Studentane skal gjennom ei forskingsbasert tilnærming gjennomføre eit feltarbeid i skulen på 5.-10. trinn som vert utgangspunkt for ein prosess fram til endeleg rapport frå feltarbeidet (eksamensoppgåva). Arbeidsmåtane i emnet vil veksle mellom undervisning og seminar med studentaktivitet, arbeid individuelt og i grupper.
Frammøtekrav: Obligatorisk oppmøte til all timeplanfesta aktivitet, jamfør Forskrift om opptak, studium og eksamen ved Høgskulen i Volda § 7-6
1.  Krav om 80 prosent frammøte/deltaking til obligatorisk undervisning, jamfør Forskrift om opptak, studium og eksamen ved Høgskulen i Volda
2.  Gjennomføre eit feltarbeid i skulen og presentere resultat frå feltarbeidet for medstudentar
3.  Oppmøte og aktiv deltaking i alle seminara som er knytt til arbeidskrava
Sensur vert gjennomført i tråd med kapittel 10 i forskrift om opptak, studium og eksamen ved Høgskulen i Volda
Emnet vert evaluert i samsvar med HVO sitt kvalitetssystem.
- Grunnskulelærarutdanning, trinn 5-10 - master (5 år)
