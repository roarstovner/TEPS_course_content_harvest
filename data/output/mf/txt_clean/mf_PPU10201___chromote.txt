-  Emnekode: PPU1020
-  Studiepoeng: 30
-  Semester:  Høst
-  Språk: Norsk
Studieprogramtilhørighet:
-  Praktisk-pedagogisk utdanning
-  Lektorprogram i KRLE / religion og etikk og samfunnsfag
##   Pedagogikk 2, didaktikk 2 og praksis  PPU1020
Emnet er et kjerneemne i PPU og i Lektorprogrammet. Emnet består av tre delemner: Delemne A: Pedagogikk 2 (15 stp), delemne B: Didaktikk 2 (15 stp) og delemne C: Praksis 30 dager.
Delemne A Pedagogikk 2 inngår som en del av profesjonsfaget på Lektorprogrammet og er ett av to pedagogikkemner på praktisk-pedagogisk utdanning (PPU). Delemnet gir kunnskap om pedagogisk teori og bidrar til å bygge opp studentenes profesjonsforståelse og pedagogiske grunnkompetanse.
Delemne B Didaktikk 2 gir god kunnskap om fagdidaktikk og ferdigheter i undervisningsplanlegging og vurdering i faget. Det gir også kunnskap som er nyttig for undervisning i de aktuelle fagene i grunnskolen og i videregående skole.
Delemne C Praksis 30 dager er et praksisemne, og opplæringen foregår i skolen. I delemnet inngår veiledning av studenten. Det består av observasjon og undervisning, samt deltakelse i andre aktiviteter ved skolen (personalmøter etc.).
Emnet undervises i høstsemesteret. Det veksles mellom forelesninger, seminargrupper, kollokvier og selvstudier.
Forkunnskapskrav: Godkjent opptak på Lektorprogrammet/PPU. For lektorprogrammet - forkunnskapskrav bestått 140 stp emner inkl. PED1010
## Om studiet
For å få avsluttende vurdering må studenten få godkjent følgende studiekrav:
- delta på minst 75% av undervisningen
- få godkjent en gruppepresentasjon av et oppgitt tema
- utforme og få godkjent en digital fortelling etter oppgitt tema
- skrive og få godkjent refleksjonslogg
- bestå praksis (jf. Retningslinjer for praksisopplæring)
- få godkjent praksisjournal gjennom en formativ vurderingssamtale med faglærer
Studenter som ikke oppfyller studiekravene, kan ikke gå opp til eksamen i emnet. For ikke å bruke et eksamensforsøk, må studenten aktivt trekke sin vurderingsmelding til emnet innen trekkfristen 1. november.
Emnet PPU1020 har 3 dagers hjemmeeksamen (2500 - 3500 ord) som eksamensform. Karakteren (A-F) settes på grunnlag av eksamenen. For å få avsluttende vurdering må studenten innen fastsatte frister ha oppfylt studiekravene
## Hjemmeeksamen - Ordinær eksamen
DELEMNE A PEDAGOGIKK 2 (15 stp)
Delemne A skal gi studentene inngående kunnskap om pedagogikkfagets betydning for profesjonsforståelse og profesjonsutøvelse.
Delemnet har en tematisk oppbygning. Det betyr at de overordnende målsetningene for faget, reflekteres gjennom bestemte temaer. Disse temaene er elevkunnskap, klasseledelse, tilpasset opplæring, psykisk helse, grunnleggende ferdigheter, vurdering, læring og undervisning.
KUNNSKAP
Studenten har:
- inngående kunnskap om pedagogiske grunnlagsspørsmål
- inngående kunnskap om pedagogiske begreper
- god profesjonsforståelse
- god kunnskap om de grunnleggende ferdighetene
FERDIGHETER
Studenten kan:
- vurdere pedagogikkens relevans og betydning for planlegging og gjennomføring av undervisning
- anvende pedagogisk teori om klasseledelse i praksis
- anvende pedagogisk teori om tilpasset opplæring i praksis
- anvende pedagogisk teori om vurdering i praksis
GENERELL KOMPETANSE
Studenten:
- har inngående kunnskap om og kan anvende pedagogisk teori på et avansert nivå
- kan bygge relasjoner til elever og foresatte, og samarbeide med aktører som er relevante for skoleverket
- kan formidle pedagogiske og fagdidaktiske problemstillinger på et avansert nivå
- kan med stor grad av selvstendighet videreutvikle egen fagkompetanse og bidra i skolens utvikling
DELEMNE B DIDAKTIKK 2 (15 stp)
Ddelemne B skal videreutvikle studentenes didaktiske kunnskap og ferdigheter. De skal få god kunnskap om ulike måter å organisere, fremstille, arbeide med og vurdere hvordan faglig og didaktisk kunnskap kan bidra til å fremme faglige målsetninger og idealer. Studentene skal også kunne vurdere målsetninger og idealer i KRLE, religion og etikk og samfunnsfag.
KUNNSKAP
Studenten har:
- kunnskap om fagenes begrunnelser
- kunnskap om grunnleggende ferdigheter i fagene
- kunnskap om ulike former for vurdering
- god kunnskap om didaktiske metoder og begreper
