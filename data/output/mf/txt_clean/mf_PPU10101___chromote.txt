-  Emnekode: PPU1010
-  Studiepoeng: 30
-  Semester:  Vår
-  Språk: Norsk
Studieprogramtilhørighet:
-  Praktisk-pedagogisk utdanning
-  Lektorprogram i KRLE / religion og etikk og samfunnsfag
##   Pedagogikk 1, didaktikk 1 og praksis  PPU1010
Emnet er et kjerneemne i PPU og i Lektorprogrammet. Emnet består av tre delemner: Delemne A: Pedagogikk 1 Pedagogiske grunnlagsspørsmål, delemne B: Didaktikk 1 og delemne C: Praksis 30 dager.
For å melde seg opp i emnet, må studenten ha bestått eksamen i alle emner på lektorprogrammets 1. til 6. semester inkludert bacheloroppgave (BAO2700). Ved forsinkelse av emner i 6. semester vil det, etter søknad, kunne vurderes individuelt om studenten gis anledning til å melde seg opp til emnet.
Delemne A inngår som en del av profesjonsfaget på Lektorprogrammet og som ett av to pedagogikkemner på praktisk-pedagogisk utdanning (PPU). Delemnet gir pedagogisk grunnkompetanse.
Delemne B Didaktikk 1 (Samfunnsfagsdidaktikk og Religionsdidaktikk) gir kunnskap om fagene i skolen og historisk bakgrunn for disse, og ferdigheter i undervisningsplanlegging og vurdering i skolefagene.
Delemne C Praksis 30 dager er et praksisemne, og opplæringen foregår i skolen. I delemnet inngår veiledning av studenten. Delemnet består av observasjon og undervisning i skolen samt deltakelse i andre aktiviteter ved skolen (personalmøter etc.).
Emnet undervises i vårsemesteret. Det veksles mellom forelesninger, seminargrupper og ekskursjoner
## Om studiet
For å få avsluttende vurdering må studenten få godkjent følgende studiekrav:
- oppmøte i undervisning (maksimalt 25 % fravær)
- få godkjent et utkast til FoU-oppgave (skriftlig oppgave)
- delta i to gruppeveiledninger, få godkjent tema for den skriftlige oppgaven, samt få godkjent en kunnskapsoversikt over oppgavens tema
- ha bestått praksis (jf. Retningslinjer for praksisopplæring)
- få godkjent praksisjournal gjennom en formativ vurderingssamtale med faglærer
- delta i dybdevaluering av emnet dersom det skal dybdeevalueres i det aktuelle semesteret
Studenter som ikke oppfyller studiekravene, kan ikke gå opp til eksamen i emnet. For ikke å bruke et eksamensforsøk må studenten aktivt trekke sin vurderingsmelding til emnet innen trekkfristen 1. mai/1. november
Emnet har muntlig eksamen (teller 60%) kombinert med en individuell, skriftlig oppgave (FoU-oppgave, 5000-6000 ord
teller 40%) som eksamensform. Det gis én samlet karakter (A-F) i emnet.
For å få avsluttende vurdering må studenten innen fastsatte frister ha oppfylt studiekravene.
DELEMNE A: PEDAGOGIKK 1 (15 STP) Delemnet skal gi studentene en bred innføring i pedagogikk. Studentene skal gjøres kjent med pedagogiske grunnlagsspørsmål, pedagogiske begreper og pedagogikkens relevans og betydning for undervisningsplanlegging og gjennomføring av undervisning. Pedagogikkfaget er også viktig for studentenes profesjonsforståelse og profesjonsutøvelse.
Delemnet har en tematisk oppbygning. Det betyr at de overordnende målsetningene for pedagogikkfaget reflekteres gjennom bestemte temaer. Disse temaene er pedagogisk historie, pedagogisk filosofi, læringsteori og pedagogisk psykologi, mangfold og inkludering, samt forholdet mellom skole og samfunn.
Studenten har:
- kunnskap om lov- og planverk, skolen som organisasjon og rammebetingelser og styringsstruktur
- kunnskap om psykisk helse og livsmestring
- god kunnskap om tilpasset opplæring, undervisningsplanlegging og vurdering
Ferdigheter
Studenten kan:
- motivere elever i det faglige arbeidet og skape konstruktive og inkluderende læringsmiljø
- teoretisk begrunne bruken av varierte metoder i undervisningen
- beskrive kjennetegn på kompetanse og vurdere og dokumentere elevers læring
- lede og motivere elever og skape konstruktive og inkluderende læringsmiljø
Generell kompetanse
Studenten kan
- kan bygge relasjoner til elever, kollegaer og foresatte, og samarbeide med aktører som er relevante for skoleverket
- vise en profesjonell og yrkesetisk holdning i møte med elever, foresatte og kolleger
-reflektere over og videreutvikle egen pedagogisk kompetanse og bidra til skolens profesjonelle utvikling i et kollegafellesskap
DELEMNE DIDAKTIKK 1 (15 STUDIEPOENG) Delemnet skal gi studentene innsikt i skolefagenes historie og politiske og faglige diskusjoner om hva fagene i skolen er, har vært og skal være. Læreplaner og andre styringsdokumenter diskuteres og analyseres. Det gis innføring i fagdidaktisk teori, med særlig vekt på fagenes utfordringer og muligheter. Delemnet skal også gi studentene innsikt i aktuelle samfunnsspørsmål og metoder for å jobbe tverrfaglig. Gjennom arbeid med delemnet skal studenten utvikle sin evne til å kritisk reflektere over og vurdere egen og andres undervisning.
Kunnskap
Studenten har:
- kjennskap til de aktuelle skolefagenes historie
- kunnskap om læreplanene i religions- og livssynsfagene og samfunnsfagene, og kan analysere dem kritisk
- god kunnskap om fagdidaktiske utfordringer
- kjennskap til et variert repertoar av læringsstrategier, arbeidsmetoder og læremidler i fagene
- kunnskap om ulike faglige utfordringer for elevgrupper i forskjellige skoleslag
- god fagkunnskap og evne til faglig videreutvikling
Ferdigheter
Studenten kan:
- planlegge, gjennomføre, begrunne undervisning med og uten teknologiske hjelpemidler
- kritisk analysere læreplaner i de aktuelle fagene
- bruke fagdidaktisk teori til å vurdere og reflektere kritisk rundt egen og andres undervisning
- anvende aktuelle læreplaner
- faglig begrunne bruk av ulike undervisningsmetoder og tilpasse undervisning til elever med ulike behov
- faglig begrunne ulike former for vurdering
Generell kompetanse
Studenten kan:
- orientere seg i og forholde seg kritisk til faglitteratur
- reflektere over og utvikle egen faglige praksis - videreutvikle sin kompetanse gjennom arbeid med fag- og forskningslitteratur
- bruke fagkunnskap og fagdidaktisk kunnskap til å reflektere kritisk over profesjonsetiske og utdanningspolitiske spørsmål
DELEMNE C: PRAKSIS 30 DAGER Delemnet består av 30 dager praksis i skolen. Det gir kunnskap om skole, elever og aktuelle planer for undervisning. Studenten får en innføring i hva det vil si å være lærer, og får ferdigheter i undervisningsplanlegging og evaluering. Delemnet gir innsikt i arbeid med klasseledelse og klassemiljø. Refleksjoner over egen og andres praksis inngår også.
Kunnskap
Studenten har:
- erfaringsbasert kunnskap om læring, læreprosesser, arbeidsmåter, læremidler og vurderingsformer - erfaringsbasert kunnskap om samspillet mellom elever og mellom elev og lærer, om skoleledelse, klasseledelse, teamarbeid og skole hjem-samarbeid
- kunnskap om lærerens rolle, rettigheter og plikter og om lærerarbeidet i skolen - kjennskap til forsknings- og utviklingsarbeid i skolen
Ferdigheter
Studenten kan:
- planlegge, tilpasse, gjennomføre og vurdere opplæring, alene og i samarbeid - anvende og begrunne et bredt utvalg undervisningsmetoder - utvikle mål for opplæringen og vurdere elevenes måloppnåelse gjennom formativ og summativ vurdering - gi læringsfremmende tilbakemeldinger og bidra til at elevene kan reflektere over egen læring og faglige utvikling
- være en tydelig leder og lede læringsarbeid tilpasset ulike elever identifisere, forebygge og håndtere utfordrende adferd
- samhandle med elever, foresatte, kolleger, skoleledelse og andre aktører i skolen
Generell kompetanse
Studenten kan:
- kritisk vurdere egen og andres praksis med referanse til teori og forskning
- etterspørre konkret veiledning og vise evne til å ta imot veiledning
- ta ansvar for egen utvikling som lærer og delta i profesjonelt samarbeid og faglig utviklingsarbeid ha vist evne til møte presis til møter, arrangementer og veiledning og til å overholde fraværsreglement (se veiledninger praksis)
PPU1010 overlapper med PPU1015 med 20 stp.
En slik faglig overlapping medfører at:
Studenter som har PPU1015 vil få 10 stp uttelling for PPU1010 på karakterutskriften eller vitnemålet.
Her finner du lenke til litteraturlisten for emnet.
Deler av litteraturen er tilgjengelig digitalt, annet finnes kun i papirutgaver. Deler av litteraturen kan være tilgjengelig i kompendier som du finner via emnerommet i Canvas.
Du får automatisk tilgang til litteratur som er tilgjengelig digitalt når du sitter på MF.
Ellers får du tilgang ved å logge deg inn på Oria eller bruke "Ekstern tilgang" i bibliotekets databaseliste.
Vedrørende Nasjonalbibliotekets e-bøker:
Pensumlitteratur er ikke tilgjengelig som e-bøker fra Nasjonalbiblioteket!
Når det gjelder annen litteratur er det ofte begrenset tilgang, men studenter kan søke om tilgang ved å komme til MFs bibliotek. Tilgang gis for 8 timer.
Dersom du ikke kan komme til MF, skal det være mulig å søke i sitt lokale folkebibliotek.
Merk at lenken til litteraturlisten trenger noe tid for å oppdateres. Vennligst dobbeltsjekk at du har kommet inn på riktig semester.
## Course Coordinator
## Anker, Trine
## Studentlivet på MF
Vurderer du å studere på MF? Bli litt bedre kjent med hvordan det er å være MF-student:
