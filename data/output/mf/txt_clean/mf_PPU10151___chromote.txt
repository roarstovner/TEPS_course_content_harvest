-  Emnekode: PPU1015
-  Studiepoeng: 20
-  Språk: Norsk
Studieprogramtilhørighet:
-  Lektorprogram i KRLE / religion og etikk og samfunnsfag
##   Pedagogikk 1, didaktikk 1 og praksis  PPU1015
PPU1015: PEDAGOGIKK 1, DIDAKTIKK 1 OG PRAKSIS
PPU1015 er et kjerneemne i Lektorprogrammet og en del av lektorutdanningens profesjonsfag. Emnet bygger videre på PED1010. Emnet er delt opp i tre delemner.
DELEMNE A: PEDAGOGIKK 1 (10 STP)
Delemnet A gir studentene en bred innføring i pedagogikk. Studentene blir kjent med pedagogiske grunnlagsspørsmål, pedagogiske begreper og pedagogikkens relevans og betydning for undervisningsplanlegging og gjennomføring av undervisning. Studentenes profesjonsforståelse og profesjonsutøvelse utvikles. Delemnet har en tematisk oppbygning og fokuserer på læringsteori og psykisk helse, mangfold og inkludering, samt forholdet mellom skole og samfunn.
DELEMNE DIDAKTIKK 1 (Samfunnsdidatikk og religionsdidaktikk) (10 STUDIEPOENG)
Delemnet gir studentene grunnleggende innføring i fagdidaktisk teori med særlig vekt på fagenes utfordringer og muligheter. Studentene utvikler sin undervisningsplanlegging og vurderingskompetanse. Læreplaner og andre relevante styringsdokumenter analyseres. I delemnet legges det vekt på aktuelle samfunnsspørsmål og ulike metoder for å jobbe med tverrfaglige temaer og grunnleggende ferdigheter. Gjennom arbeid med delemnet skal studenten utvikle sin evne til å kritisk reflektere over og vurdere egen og andres undervisning.
DELEMNE C: PRAKSIS 30 DAGER
Delemnet består av 30 dager praksis i skolen. Delemnet gir kunnskap om skolens virksomhet, klasseledelse og undervisning. Studenten får god innsikt i lærerrollen og videreutvikler ferdigheter i arbeid med klassemiljø, undervisningsplanlegging og evaluering. Refleksjoner over egen og andres praksis inngår i emnet.
Forkunnskapskrav: 140 stp. emner inkl PED1010
## Om studiet
For å få avsluttende vurdering må studenten:
- delta på minst 75 % av undervisningen
- bestå praksis (jf. Retningslinjer for praksisopplæring)
- få godkjent praksisjournal gjennom en formativ vurderingssamtale med faglærer
- delta i dybdeevaluering av emnet dersom det er gjort gjenstand for dybdeevaluering i det aktuelle semesteret
Studenter som ikke oppfyller studiekravene, kan ikke gå opp til eksamen i emnet. For ikke å bruke et eksamensforsøk, må studenten aktivt trekke sin vurderingsmelding til emnet innen trekkfristen 1. mai/1. november.
Emnet PPU1015 har muntlig eksamen (30 minutter) som vurderingsform. Muntlig eksamen er en selvstendig eksamen hvor hele emnet er gjenstand for prøving. Muntlig eksamen blir vurdert til karakteren A-F.
For å få avsluttende vurdering må studenten innen fastsatte frister ha oppfylt studiekravene.
DELEMNE A: PEDAGOGIKK 1 (10 STP)
Kunnskap
Studenten har:
- god kunnskap om lov- og planverk samt skolen som organisasjon
- god kunnskap om psykisk helse og livsmestring
- meget god kunnskap om ulike læringsteorier og læringsformer i og utenfor klasserommet
- kunnskap om tilpasset opplæring, undervisningsplanlegging og vurdering
Ferdigheter
Studenten kan:
- motivere elever i det faglige arbeidet og skape konstruktive og inkluderende læringsmiljø
- teoretisk begrunne bruken av varierte metoder i undervisningen
- beskrive kjennetegn på kompetanse og vurdere og dokumentere elevers læring
- lede og motivere elever og skape konstruktive og inkluderende læringsmiljø
Generell kompetanse
Studenten kan:
- bygge relasjoner til elever, kollegaer og foresatte, og samarbeide med aktører som er relevante for skoleverket
- vise en profesjonell og yrkesetisk holdning i møte med elever, foresatte og kolleger
- reflektere over og videreutvikle egen pedagogisk kompetanse og bidra til skolens profesjonelle utvikling i et kollegafellesskap
DELEMNE DIDAKTIKK 1 (10 STUDIEPOENG)
Kunnskap
Studenten har:
- god kunnskap om læreplanene i religions- og livssynsfagene og samfunnsfagene
- god kunnskap om fagdidaktiske utfordringer
- god kunnskap om et variert repertoar av læringsstrategier, arbeidsmetoder og læremidler i fagene
- kunnskap om ulike faglige utfordringer for elevgrupper i forskjellige skoleslag
- god fagkunnskap og evne til faglig videreutvikling
Ferdigheter
Studenten kan:
- planlegge, gjennomføre og begrunne undervisning med og uten teknologiske hjelpemidler kritisk
- bruke fagdidaktisk teori til å vurdere og reflektere kritisk om egen og andres undervisning
- anvende aktuelle læreplaner
- faglig begrunne bruk av ulike undervisningsmetoder og tilpasse undervisning til elever med ulike behov
- faglig begrunne ulike former for vurdering
Generell kompetanse
Studenten kan:
- orientere seg i og forholde seg kritisk til faglitteratur
- reflektere over og utvikle egen faglige praksis
- videreutvikle sin kompetanse gjennom arbeid med fag- og forskningslitteratur
- bruke fagkunnskap og fagdidaktisk kunnskap til å reflektere kritisk over profesjonsetiske og utdanningspolitiske spørsmål
DELEMNE C: PRAKSIS 30 DAGER
Kunnskap
Studenten har:
- erfaringsbasert kunnskap om læring, læreprosesser, arbeidsmåter, læremidler og vurderingsformer
- erfaringsbasert kunnskap om samspillet mellom elever og mellom elev og lærer, om skoleledelse, klasseledelse, teamarbeid og skole hjem-samarbeid
- kunnskap om lærerens rolle, rettigheter og plikter og om lærerarbeidet i skolen
- kjennskap til forsknings- og utviklingsarbeid i skolen
Ferdigheter
Studenten kan:
- planlegge, tilpasse, gjennomføre og vurdere opplæring, alene og i samarbeid- anvende og begrunne et bredt utvalg undervisningsmetoder
- utvikle mål for opplæringen og vurdere elevenes måloppnåelse gjennom formativ og summativ vurdering
- gi læringsfremmende tilbakemeldinger og bidra til at elevene kan reflektere over egen læring og faglige utvikling
- være en tydelig leder og lede læringsarbeid tilpasset ulike elever identifisere, forebygge og håndtere utfordrende adferd
- samhandle med elever, foresatte, kolleger, skoleledelse og andre aktører i skolen
Generell kompetanse
Studenten kan:
- kritisk vurdere egen og andres praksis med referanse til teori og forskning
- etterspørre, ta imot, og justere praksis basert på veiledning
- møte i god tid til undervisning og holde avtaler
- ta ansvar for egen utvikling som lærer og delta i profesjonelt samarbeid og faglig utviklingsarbeid
PPU1015 overlapper med 20 stp. mot PPU1010. Studenter som har PPU1010 fra før vil få 0 stp. uttelling for PPU1015 på karakterutskriften eller vitnemålet
Her finner du lenke til litteraturlisten for emnet.
Deler av litteraturen er tilgjengelig digitalt, annet finnes kun i papirutgaver. Deler av litteraturen kan være tilgjengelig i kompendier som du finner via emnerommet i Canvas.
Du får automatisk tilgang til litteratur som er tilgjengelig digitalt når du sitter på MF.
Ellers får du tilgang ved å logge deg inn på Oria eller bruke "Ekstern tilgang" i bibliotekets databaseliste.
Vedrørende Nasjonalbibliotekets e-bøker:
Pensumlitteratur er ikke tilgjengelig som e-bøker fra Nasjonalbiblioteket!
Når det gjelder annen litteratur er det ofte begrenset tilgang, men studenter kan søke om tilgang ved å komme til MFs bibliotek. Tilgang gis for 8 timer.
Dersom du ikke kan komme til MF, skal det være mulig å søke i sitt lokale folkebibliotek.
Merk at lenken til litteraturlisten trenger noe tid for å oppdateres. Vennligst dobbeltsjekk at du har kommet inn på riktig semester.
## Course Coordinator
## Dæhli, Knut
## Studentlivet på MF
Vurderer du å studere på MF? Bli litt bedre kjent med hvordan det er å være MF-student:
