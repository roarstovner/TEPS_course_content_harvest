-  Emnekode: RL1013
-  Studiepoeng: 10
-  Semester:  Vår
-  Språk: Norsk
Studieprogramtilhørighet:
-  Lektorprogram i KRLE / religion og etikk og samfunnsfag
-  Bachelor i religionsvitenskap
##   Kristendom: tradisjon og tolkning   RL1013
Dette er et innføringsemne i kristendom, med vekt på kristen troslære (delemne A), kristen etikk (delemne B) og kirkekunnskap (delemne C). Emnet gir kunnskap om kristen tradisjon og tolkning med utgangspunkt i disse tre fagområdene innenfor studiet av kristendom.
Delemne A: Kristen troslære (4,5 Stp.)
Ulike religioner tilbyr ulike fortolkninger av livet. Dette delemnet fokuserer på kristen livstolkning. Det vil gis kunnskap om sentrale temaer innenfor kristen troslære, som kristent menneskesyn, gudsforståelse og frelsesforståelse. Delemnet tar utgangspunkt i en luthersk kristendomsforståelse, men vil inkludere økumeniske (felleskirkelige) perspektiver. Delemnet gir oversikt over kristen tro forstått som livstolkning, og de ulike temaene innenfor kristen troslære sees i rammen av dette livstolkningsperspektivet.
Emnet vil først og fremst studere kristen livstolkning slik man finner den formulert i kristen troslære. I tillegg vil emnet utforske kristen livstolkning slik den fremtrer i empiriske undersøkelser av levd religion. I den forbindelse vil delemnet også drøfte kristendommen som en religion i bevegelse i dagens Norge.
Delemne B: Kristen etikk (3 stp.)
Dette delemnet vil gi en innføring i sentrale problemstillinger, tilnærmingsmåter og temaer innenfor kristen etikk. Sentralt i etisk refleksjon står spørsmål som: Hva kjennetegner en god handling, et godt menneske og / eller godt samfunn? Delemnet har et særlig fokus på hvordan disse spørsmålene tilnærmes innenfor en kristen etikk.
Delemne C: Kirkekunnskap (2.5 stp.)
I dette delemnet fokuseres det på ulike kristne kirkesamfunn: deres historiske bakgrunn, utbredelse, organisering, lære og forskjellige trosuttrykk. De ulike kirkene behandles både ut fra sin egen selvforståelse, med et faglig utenfrablikk og i et sammenlignende perspektiv. Delemne vil også gi en innføring i trender innenfor global kristendom.
## Om studiet
Det er knyttet en obligatorisk seminarrekke til delemnene A og B. Studenter som ikke har anledning til å følge seminarrekken eller som ikke er til stede tilstrekkelig antall ganger, kan oppfylle et alternativt studiekrav: faglig oppgave. Når du melder deg opp i emnet i Studentweb, må du krysse av for om du ønsker å følge seminarundervisning.
Listen over studiekrav:
- delta på heldagsekskursjon til kristne kirker og få godkjent en ekskursjonsrapport (700-1000 ord), levert innen en fastsatt frist.
- ha godkjent fremmøte på minst 60% av seminartimene.
- få godkjent en faglig oppgave (1500-2000 ord), levert innen en fastsatt frist
- delta i dybdeevaluering av emnet dersom det skal dybdeevalueres i det aktuelle semesteret.
Studenter som ikke oppfyller studiekravene, kan ikke gå opp til eksamen i emnet.
For ikke å bruke et eksamensforsøk, må studenten aktivt trekke sin vurderingsmelding til emnet innen trekkfristen 1. mai.
Nærmere informasjon om studiekravene finnes i Canvas. Det er studentens ansvar at studiekravene oppfylles innen de fristene som er satt.
Emnet RL1013 har skriftlig skoleeksamen (4 timer) som eksamensform. Karakteren (A-F) settes på grunnlag av eksamenen.
Tillatte hjelpemidler ved skriftlig skoleeksamen: Liste i. Lenke til oversikt over hjelpemiddellistene: https://www2.mf.no/dokumenter/studier/eksamen/hjelpemidler_eksamen.pdf
DELEMNE A: KRISTEN TROSLÆRE (4,5 stp)
Kunnskap
Studenten har:
- god kunnskap om sentrale temaer innenfor kristen troslære, særlig om kristendommens kilder, gudsbilde, menneskesyn, skapelsesteologi, frelsesforståelse, samt om forholdet mellom kristendommen og de andre religionene.
- kunnskap om livstolkningsbegrepet ogkjennskap til kritiske perspektiver på dette
- kjennskap til sentrale kristne høytider
- kjennskap til hvordan kristen livstolkning kommer til uttrykk på ulike samfunnsarenaer i dag.
- kjennskap til feministteologi, frigjøringsteologi og postmoderne teologi.
Ferdigheter
Studenten kan:
- drøfte sammenhengen mellom ulike temaer innenfor kristen troslære, som for eksempel sammenhengen mellom menneskesyn og frelsesforståelse.
- drøfte livstolkningsbegrepets relevans for studiet av kristendom som religion
- sammenlikneulike syn på forholdet mellom kristendommen og de andre religionene
- reflektere over hvordan kristen livstolkning inngår i nåtidige praksiser,i kirken og på andre samfunnsarenaer
DELEMNE B: KRISTEN ETIKK (3 stp)
Kunnskap
Studenten har:
- kunnskap om hva som kjennetegner kristen etikk
- kjennskap til ulike tilnærminger til etisk refleksjon i kristendommen
- kunnskap om forholdet mellom kristen etikk og annen etikk
- kunnskap om utvalgte temaer innenfor kristen etikk, med fokus på menneskesyn og menneskeverd, familie og samliv, natur-etikk og politisk etikk
Ferdigheter
Studenten kan:
- reflektere over forholdet mellom kristen etikk og annen etikk
- reflektere over og sammenlikne ulike tilnærmingsmåter innenfor kristen etikk.
- analysere aktuelle etiske problemstillinger i lys av kristen etikk.
DELEMNE C: KIRKEKUNNSKAP (2,5STP)
Kunnskap
Studenten har:
- kunnskap om ulike kristne kirkesamfunn (som den romersk-katolske kirken og ulikeortodokse og protestantiskekirkesamfunn)og deres historiske bakgrunn, lære, organisering og trosuttrykk
- kjennskap til trender innenfor global kristendom
- kjennskap til kristent enhetsarbeid
- kunnskap om kristendom i dagens Norge, særlig med henblikk på utviklingstrekk.
FERDIGHETER
Studenten kan:
- sammenligne ulike kirkesamfunn med vekt på lære, organisering og trosuttrykk
- gjøre rede for eksempler på mangfold i kristent trosuttrykk i dagens Norge.
RL1013 overlapper helt med TEOL1013 Kristendom: Tradisjon og tolkning, KRLE1041 Kristendom i historie og samtid og det ut det utgåtte emnet K1030 Kristen livstolkning i dag. TEOL1013 overlapper delvis med KRLE1020 Bibelen og kristen livstolkning (4 stp) og KRLE1040 Etikk, filosofi og kristen livstolkning (10 stp.). En slik faglig overlapping medfører at:
- Studenter som har TEOL1013 fra før, vil få 0 poeng uttelling for RL1013 på karakterutskriften eller vitnemålet.
- Studenter som har KRLE1041 fra før, vil få 0 poeng uttelling for RL1013 på karakterutskriften eller vitnemålet.
- Studenter som har K1030 fra før, vil få 0 poeng uttelling for RL1013 på karakterutskriften eller vitnemålet.
- Studenter som har RL1020 fra før, vil få 6 poeng uttelling for RL1013 på karakterutskriften eller vitnemålet.
- Studenter som har KRLE1040 fra før, vil få 0 poeng uttelling for RL1013 på karakterutskriften eller vitnemålet.
