Emnet tar utgangspunkt i samtidsreligion som praksis og som forskningsfelt. Emnet legger vekt på debattene om religion og mediers gjensidige påvirkning. Emnet vil gi nye og friske innspill til diskusjonen om hva et religions- og livssynsfag skal være i skolen og hvordan nye forskningsperspektiver kan brukes didaktisk. Studentene vil gjennom emnet få et godt innblikk i ulike empiriske forskningsarbeid. Undervisning i emnet gis i form av forelesninger og seminarer.
## Om studiet
For å få avsluttende vurdering må studenten:
- ha gjennomført, og fått godkjent, et prosjekt med datainnsamling gjennom ekskursjon i et religions- eller livssynssamfunn eller gjennom online etnografi av religiøse nettverk og ytringer. Resultatene skal presenteres gjennom en blogg/wiki.
- få godkjent selvvalgt litteraturliste relevant for prosjektet
- gi kommentarer til en medstudents blogg/wiki
Studenter som ikke oppfyller studiekravene, kan ikke gå opp til eksamen i emnet. For ikke å bruke et eksamensforsøk, må studenten aktivt trekke sin vurderingsmelding til emnet innen trekkfristen 1. november.
Emnet har skriftlig skoleeksamen (6 timer) som vurderingsform. Karakteren (A-F) settes på grunnlag av eksamen. For å få avsluttende vurdering, må studenten innen fastsatte frister ha oppfylt studiekravene.
## Skriftlig skoleeksamen - Ordinær eksamen
Læringsutbytte etter fullført emne
KUNNSKAP
Studenten har
- god kunnskap om perspektiver på religion som samtidig kulturfenomen
- god kunnskap om debatten om religion og medier
- inngående kjennskap til ett spesifikt religions- eller livssynssamfunn, eller religiøse nettverk og ytringer på internett
FERDIGHETER
Studenten kan
- reflektere over didaktiske perspektiver og utfordringer ved å bruke samtidsreligiøse fenomener og materiale fra media i undervisning
- planlegge, gjennomføre og ferdigstille et faglig, empirisk basert prosjekt
- benytte seg av wiki/blogg som presentasjons-, tilbakemeldings- og diskusjonsverktøy
- finne og anvende relevante faglige kilder
Her finner du lenke til litteraturlisten for emnet.
Deler av litteraturen er tilgjengelig digitalt, annet finnes kun i papirutgaver. Deler av litteraturen kan være tilgjengelig i kompendier som du finner via emnerommet i Canvas.
Du får automatisk tilgang til litteratur som er tilgjengelig digitalt når du sitter på MF.
Ellers får du tilgang ved å logge deg inn på Oria eller bruke "Ekstern tilgang" i bibliotekets databaseliste.
Vedrørende Nasjonalbibliotekets e-bøker:
Pensumlitteratur er ikke tilgjengelig som e-bøker fra Nasjonalbiblioteket!
Når det gjelder annen litteratur er det ofte begrenset tilgang, men studenter kan søke om tilgang ved å komme til MFs bibliotek. Tilgang gis for 8 timer.
Dersom du ikke kan komme til MF, skal det være mulig å søke i sitt lokale folkebibliotek.
Merk at lenken til litteraturlisten trenger noe tid for å oppdateres. Vennligst dobbeltsjekk at du har kommet inn på riktig semester.
## Course Coordinator
## Toft, Audun
## Studentlivet på MF
Vurderer du å studere på MF? Bli litt bedre kjent med hvordan det er å være MF-student:
