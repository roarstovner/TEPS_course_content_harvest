-  Emnekode: RL1016
-  Studiepoeng: 10
-  Semester:  Høst
-  Språk: Norsk
Studieprogramtilhørighet:
-  Lektorprogram i KRLE / religion og etikk og samfunnsfag
-  Profesjonsstudium teologi
-  Bachelor i teologi
-  Bachelor i religionsvitenskap
##   Historie og livssyn: Kristendommens historie og det moderne livssynsmangfold  RL1016
Dette emnet gir en innføring i den historiske konteksten for tilblivelsen av kristendommen i den antikke verden, et overblikk over kristendommens historie i Europa, og et overblikk over det moderne livssynsmangfoldet og bakgrunnen for dette.
Delemne A: Kristendommens historie gir en innføring i den politiske og kulturelle konteksten for tilblivelse av kristendommen i antikken. Deretter blir fokuset rettet mot kristendommens historie i Europa - fra antikken og frem til i dag - både på kontinentet og etter hvert i Norge.Vi drøfter viktige utviklingslinjer i kristendommens historie, både for teologien, kirkelige institusjoner og ulike former for trosuttrykk. Krsitendommen sees ikke isolert fra - men i sammenheng med - det samfunnet den til enhver tid er en del av.
Delemne B: Modernitet og livssynsmangfold tematiserer utviklingslinjer fra opplysningstiden av med vekt på sekulære virkelighetsoppfatninger, ulike syn på mennesket og menneskets plass i samfunnet og den større naturen, og spørsmål knyttet til verdier og begrunnelse av verdier. Delemnet skal gi kjennskap til rammer for livssynsmangfoldet i dagens norske samfunn kunnskap om humanisme, både som bred tradisjon og sekulært livssyn, og ulike former for religionskritikk.
## Om studiet
For å få avsluttende vurdering må studenten:
- Bestå et skrivekurs
- Få godkjent en faglig oppgave (1500-2000 ord), levert innen en fastsatt frist
- Bestå en kortprøve om hovedpunktene i antikkens og kristendommens historie
Studenter som ikke oppfyller studiekravene, kan ikke gå opp til eksamen i emnet. For ikke å bruke et eksamensforsøk må studenten aktivt trekke sin vurderingsmelding til emnet innen trekkfristen 1. november.
Emnet RL1016 har 6 timers skoleeksamen som eksamensform. Deler av emnelitteraturen vil være tilgjengelig. Medbragte hjelpemidler er ikke tillatt.
Karakteren (A-F) settes på grunnlag av eksamen.
## Skriftlig skoleeksamen - Ordinær eksamen
Delemne A: Kristendommens historie (7stp)
KUNNSKAP
Studenten har:
- kunnskap om den historiske og kulturelle konteksten for tilblivelsen av kristendom i antikken
- kunnskap om kristendommens historie i Europa fra antikken til i dag
- kunnskap om kristendommens historie i Norge fra middelalderen til i dag
- kjennskap til ulike kirkers organisering, ledelse og forhold til øvrigheten gjennom historien
- kjennskap til ulike kirkers teologi, sakramenter, klosterliv og fromhetsliv gjennom historien
- kjennskap til ulike kirkers arkitektur og kunst gjennom historien
- kjennskap til ulike kirkers forhold til kristne minoriteter og andre religiøse grupperinger gjennom historien
FERDIGHETER
Studenten kan:
- fremstille og drøfte et historisk forløp ut fra gitte problemstillinger
Delemne B: Modernitet og livssynsmangfold (3stp)
KUNNSKAP
Studenten har:
- kunnskap om sentrale trekk ved moderniteten og det moderne livssynsmangfoldet
- kunnskap om humanisme, både som bred tradisjon og sekulært livssyn
- kunnskap om økologiske og naturfilosofiske perspektiver
- kunnskap om hvordan humanismen utfordres i vår tid: rasisme, posthumanisme, transhumanisme
FERDIGHETER
Studenten kan:
- drøfte hva som menes med sekularisering, og hvordan sekularisering har bidratt til og preger det moderne livssynsmangfoldet
- reflektere over ulike former for religionskritikk
- reflektere over spørsmål knyttet til menneskesyn, ulike former for gruppefiendtlighet, økologi og utfordringer fra ny teknologi
RL1016 Historie og livssyn: den antikke verden, kristendommens historie og det moderne livssynsmangfold overlapper delvis med K1020 Bibelfag og kristendommens historie, RL1015 Historie, livssynskunnskap og pedagogikk, RL1025 Didaktikk og kristendommens historie, RL1030 Religion og kristendommens historie, og KRLE1041 Kristendom i historie og samtid. En slik faglig overlapping medfører at:
- Studenter som har K1020 fra før, vil få 5 poeng uttelling for RL1016 på karakterutskriften eller vitnemålet.
- Studenter som har RL1015 fra før, vil få 5 poeng uttelling for RL1016 på karakterutskriften eller vitnemålet.
- Studenter som har RL1025 fra før, vil få 5 poeng uttelling for RL1016 på karakterutskriften eller vitnemålet.
- Studenter som har RL1030 fra før, vil få 5 poeng uttelling for RL1016 på karakterutskriften eller vitnemålet.
- Studenter som har KRLE1041 fra før, vil få 5 poeng uttelling for RL1016 på karakterutskriften eller vitnemålet.
Her finner du lenke til litteraturlisten for emnet.
Deler av litteraturen er tilgjengelig digitalt, annet finnes kun i papirutgaver. Deler av litteraturen kan være tilgjengelig i kompendier som du finner via emnerommet i Canvas.
Du får automatisk tilgang til litteratur som er tilgjengelig digitalt når du sitter på MF.
Ellers får du tilgang ved å logge deg inn på Oria eller bruke "Ekstern tilgang" i bibliotekets databaseliste.
Vedrørende Nasjonalbibliotekets e-bøker:
Pensumlitteratur er ikke tilgjengelig som e-bøker fra Nasjonalbiblioteket!
Når det gjelder annen litteratur er det ofte begrenset tilgang, men studenter kan søke om tilgang ved å komme til MFs bibliotek. Tilgang gis for 8 timer.
Dersom du ikke kan komme til MF, skal det være mulig å søke i sitt lokale folkebibliotek.
Merk at lenken til litteraturlisten trenger noe tid for å oppdateres. Vennligst dobbeltsjekk at du har kommet inn på riktig semester.
## Course Coordinator
## Kaufman, John Wayne
## Studentlivet på MF
Vurderer du å studere på MF? Bli litt bedre kjent med hvordan det er å være MF-student:
