-  Emnekode: PED1010
-  Studiepoeng: 10
-  Semester:  Vår
-  Språk: Norsk
Studieprogramtilhørighet:
-  Lektorprogram i KRLE / religion og etikk og samfunnsfag
##   Pedagogikk og didaktikk  PED1010
Pedagogikk og didaktikk (PED1010) er et kjerneemne i Lektorprogrammet og inngår i det første studieåret. PED1010 tas sammen med praksisemnet PRA1002 Praksis i Lektorprogrammet, som inkluderer 10 dagers praksis i skolen. Forelesninger og seminargrupper er obligatoriske.
PED1010 gir en grunnleggende innføring i pedagogikk og didaktikk for nye lektorstudenter. Emnet skal gi studenten kunnskap om skolens mandat, læring, sosialisering, elev- og lærerrollen, og gi verktøy til å reflektere over ulike sider ved undervisning i norsk skole.
Fagdidaktikken vil i hovedsak være knyttet til KRLE-faget i grunnskolen og religion- og etikkfaget i videregående skole. Det er obligatorisk seminarundervisning i emnet.
Seminarundervisningen vil fokusere på planlegging, gjennomføring og vurdering av undervisning. Forelesninger og seminarundervisning skal legge til rette for refleksjon over relasjonen mellom teori og praksis.
## Om studiet
For å få avsluttende vurdering må studenten
- delta (minst 75 %) i forelesninger
- delta (minst 75 %) i seminarundervisning
- få godkjent en podcast (i gruppe) som presenterer en sentral pedagog og didaktiske implikasjoner av pedagogens syn
- bidra i vurdering av egen og medstudenters podcast
- få godkjent gruppevis planlegging og gjennomføring av et undervisningsopplegg om et valgfritt tema i faget KRLE / religion og etikk. Det didaktiske skjemaet skal evalueres individuelt etter gjennomført i undervisning.
- delta i evaluering av emnet dersom det skal dybdeevalueres i det aktuelle semesteret
Studenter som ikke oppfyller studiekravene, kan ikke gå opp til eksamen i emnet. For ikke å bruke et eksamensforsøk må studenten aktivt trekke sin vurderingsmelding til emnet innen 1. mai.
Emnet har gruppepodcast (teller 40 %) kombinert med en skriftlig skoleeksamen (4 timer, teller 60 %) som eksamensform. Det gis én samlet karakter (A-F) i emnet. For å få avsluttende vurdering må studenten innen fastsatte frister ha oppfylt studiekravene.
For å få avsluttende vurdering må studenten innen fastsatte frister ha oppfylt studiekravene.
KUNNSKAP
Studenten har:
- god kunnskap om pedagogikk, med vekt på skolens oppgaver, læring og danning
- god kunnskap om sosialisering og motivasjon for læring
- god kunnskap om ulike læringsteorier
- god kunnskap om didaktisk arbeid og design av undervisning
- god kunnskap om KRLE- og religion- og etikkfaget i skolen, historiske og aktuelle perspektiver
- kunnskap om klasseledelse og utvikling av et trygt og inkluderende miljø for elevene
- kunnskap til tilbakemelding og og vurdering for læring
- kjennskap til ungdomskultur
- kunnskap om opplæringsloven og Læreplanverket
FERDIGHETER
Studenten kan:
- sammenligne og drøfte ulike læringsteorier
- reflektere over forholdet mellom pedagogisk teori og praksis
- reflektere over allmenne og fagdidaktiske problemstillinger i planlegging og evaluering av et læringsforløp i KRLE / religion og etikk i samarbeid med andre
- reflektere over lærer- og elevrollen i et flerkulturelt samfunn
Her finner du lenke til litteraturlisten for emnet.
Deler av litteraturen er tilgjengelig digitalt, annet finnes kun i papirutgaver. Deler av litteraturen kan være tilgjengelig i kompendier som du finner via emnerommet i Canvas.
Du får automatisk tilgang til litteratur som er tilgjengelig digitalt når du sitter på MF.
Ellers får du tilgang ved å logge deg inn på Oria eller bruke "Ekstern tilgang" i bibliotekets databaseliste.
Vedrørende Nasjonalbibliotekets e-bøker:
Pensumlitteratur er ikke tilgjengelig som e-bøker fra Nasjonalbiblioteket!
Når det gjelder annen litteratur er det ofte begrenset tilgang, men studenter kan søke om tilgang ved å komme til MFs bibliotek. Tilgang gis for 8 timer.
Dersom du ikke kan komme til MF, skal det være mulig å søke i sitt lokale folkebibliotek.
Merk at lenken til litteraturlisten trenger noe tid for å oppdateres. Vennligst dobbeltsjekk at du har kommet inn på riktig semester.
## Course Coordinator
## Midttun, Ann
## Studentlivet på MF
Vurderer du å studere på MF? Bli litt bedre kjent med hvordan det er å være MF-student:
