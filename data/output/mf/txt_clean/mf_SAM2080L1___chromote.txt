-  Emnekode: SAM2080L
-  Studiepoeng: 10
-  Semester:  Vår
-  Språk: Norsk
Studieprogramtilhørighet:
-  Lektorprogram i KRLE / religion og etikk og samfunnsfag
##   Globalisering og historie - Lektorprogrammet  SAM2080L
Emnet setter fokus på hvordan fortellinger og fremstillinger av fortiden virker inn på forståelser av den globale verden og de tilhørende globaliseringsprosesser. Spesielt fokuserer emnet på å formidle marginaliserte historiefortellinger for å tilby alternativer til en tradisjonell eurosentrisk forståelse av fortiden og nåtiden, dette for å legge til rette for en mer bærekraftig historisering av fortiden. Emnet dekker tiden fra tidlig europeisk kolonialisme og imperialisme og har som mål å trekke linjer fra fortid til nåtid og samtidig undersøke hvordan fremstillinger av fortiden påvirker fremtiden. Kunnskapen om historieproduksjon/historiekonstruksjon skal gi bakgrunn for å forstå etableringen av dagens globale maktstrukturer. Derfor fokuserer emnet både på økonomiske og politiske maktstrukturer, samt makten som ligger i våre verdensbilder, inkludert vår forståelse av egen og andres identitet. Emnet har et kritisk perspektiv på hvordan fremstillinger av fortiden bidrar til andregjøring og stereotypisering, og disse mekanismene belyses gjennom historiske eksempler.
## Forkunnskapskrav
Det anbefales at studenten har avlagt eksamen i SAM1000L og SAM1080L eller tilsvarende.
## Om studiet
For å få avsluttende vurdering må studenten:
- ha godkjent oppmøte (minst 75%) i forelesninger
- ha godkjent oppmøte (minst 75%) i seminarundervisning
-gjennomføre et besøk et sted der historie formidles, og lage en presentasjon for de andre studentene på emnet
- få godkjent et faglig refleksjonsnotat over gjennomført muntlig og visuell presentasjon
- delta i dybdeevaluering av emnet dersom det skal dybdeevalueres i det aktuelle semesteret
Studenter som ikke oppfyller studiekravene, kan ikke gå opp til eksamen i emnet. For ikke å bruke et eksamensforsøk må studenten aktivt trekke sin vurderingsmelding til emnet innen trekkfristen 1. mai.
SAM2080L har muntlig eksamen (20-30 minutter) som vurderingsform. Eksamenen har to deler: I del 1 presenterer kandidaten kort (5-10 minutter) et tema hen har fått tildelt tidligere, og svarer på oppfølgingsspørsmål fra eksaminator. Del 2 er en fagsamtale over andre tema fra emnet. Både del 1 og del 2 må bestås for å få karakter. Muntlig eksamen er en selvstendig eksamen hvor alt fagstoff fra emnet kan bli gjenstand for prøving.
Muntlig eksamen blir vurdert til karakteren A-F.
For å få avsluttende eksamen må studenten innen fastsatte frister ha oppfylt studiekravene.
KUNNSKAP
Studenten har
- god kunnskap om historiebevissthet, minnekultur og fortelling
- god kunnskap om mennesket som historieskapende og historieskapt
- god kunnskap om hvordan fremstillinger av fortiden bidrar til andregjøring og stereotypisering
- kunnskap om hvordan makt virker inn på historieskapingen og fremtiden
- kunnskap om ulike arenaer for historieskaping
- kunnskap om bærekraftig historieformidling i en global verden
- Kunnskap om praktisk-estetiske læringsformer
- Kjennskap til undervisning - og vurderingsformer som styrker demokrati, medvirkning og inkludering
FERDIGHETER
Studenten kan
- delta i diskusjoner om historiekonstruksjon
- analysere historiske hendelser fra ulike perspektiver i tid og rom
- formidle fagstoff til medstudenter og kritisk vurdere dets relevans i fortid, nåtid og fremtid
- forklare og bruke sentrale begreper i emnet (f. eks. globalisering, historiebevissthet, minnekultur)
- Utveksle synspunkter og erfaringer med medstudenter om estetiske læringsformer i undervisning, og gjennom dette utvikle god undervisningspraksis
Emnet har ingen studiepoengsreduksjon mot andre emner.
Her finner du lenke til litteraturlisten for emnet.
Deler av litteraturen er tilgjengelig digitalt, annet finnes kun i papirutgaver. Deler av litteraturen kan være tilgjengelig i kompendier som du finner via emnerommet i Canvas.
Du får automatisk tilgang til litteratur som er tilgjengelig digitalt når du sitter på MF.
Ellers får du tilgang ved å logge deg inn på Oria eller bruke "Ekstern tilgang" i bibliotekets databaseliste.
Vedrørende Nasjonalbibliotekets e-bøker:
Pensumlitteratur er ikke tilgjengelig som e-bøker fra Nasjonalbiblioteket!
Når det gjelder annen litteratur er det ofte begrenset tilgang, men studenter kan søke om tilgang ved å komme til MFs bibliotek. Tilgang gis for 8 timer.
Dersom du ikke kan komme til MF, skal det være mulig å søke i sitt lokale folkebibliotek.
Merk at lenken til litteraturlisten trenger noe tid for å oppdateres. Vennligst dobbeltsjekk at du har kommet inn på riktig semester.
## Course Coordinator
## Dæhli, Knut
## Studentlivet på MF
Vurderer du å studere på MF? Bli litt bedre kjent med hvordan det er å være MF-student:
