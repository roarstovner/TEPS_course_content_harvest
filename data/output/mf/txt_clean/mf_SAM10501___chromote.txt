-  Emnekode: SAM1050
-  Studiepoeng: 10
-  Semester:  Vår
-  Språk: Norsk
Studieprogramtilhørighet:
-  Lektorprogram i KRLE / religion og etikk og samfunnsfag
-  Bachelor i samfunn, politikk og religion
-  Bachelor i globalisering og sosial bærekraft
-  Bachelor i freds- og konfliktstudier
##   Internasjonal politikk  SAM1050
Emnet gir en innføring i studiet av internasjonal politikk. Emnet skal gjøre studentene kjent med de sentrale teoretiske perspektivene på internasjonal politikk, slik som realisme, liberalisme og konstruktivisme, og vise hvordan disse perspektivene kan brukes til å analysere viktige og aktuelle temaer. Hvilke temaer som tas opp kan variere noe, men vil kretse rundt internasjonal orden, internasjonalt samarbeid og organisasjon, forhandlinger, årsaker til krig og veier til fred.
## Forkunnskapskrav
Det anbefales at studenten har avlagt eksamen i SAM1000 eller tilsvarende.
## Om studiet
For å få avsluttende vurdering må studenten:
- få godkjent en drøftingsoppgave (1000-1200 ord) levert innen en fastsatt frist.
- delta i seminarundervisningen (2 av 3 seminarer).
- delta i dybdeeevalueringen av emnet dersom det skal dybdeevalueres i det aktuelle semesteret.
Studenter som ikke har mulighet til å møte i seminarundervisning, kan kompensere for dette ved å få godkjent ytterligere én individuell skriftlig oppgave (1000-1200 ord) innen en fastsatt frist.
Studenter som ikke oppfyller studiekravene, kan ikke gå opp til eksamen i emnet. For ikke å bruke et eksamensforsøk må studenten aktivt trekke sin vurderingsmelding til emnet innen trekkfristen 1. mai.
Emnet SAM1050 Internasjonal politkk har skoleeksamen (4 timer) som eksamensform. Karakteren (A-F) settes på grunnlag av den skriftlige eksamenen.
For å få avsluttende vurdering må studenten innen fastsatte frister ha oppfylt studiekravene.
Kunnskap
Studenten har:
- god kunnskap om teoretiske perspektiver på internasjonal politikk.
- kunnskap om den historiske fremveksten av og virkemåten til dagens internasjonale system.
- kunnskap om internasjonal konflikt og samarbeid.
Ferdigheter
Studenten kan:
- knytte faglige innsikter til dagsaktuelle utviklingstrekk innen internasjonal politikk og globale spørsmål.
- identifisere og anvende ulike teoretiske perspektiver på internasjonal politikk.
- finne og bruke relevante samfunnsfaglige kilder om internasjonal politikk, og referere til faglige kilder på en god og redelig måte i henhold til gjeldende referansestandard.
- skrive en selvstendig faglig tekst med utgangspunkt i en oppgitt problemstilling innenfor emnets tematikk.
SAM1050 Internasjonal politikk overlapper fullstendig med SAM1050L Internasjonal politikk (Lektorprogrammet). En slik faglig overlapping medfører at studenter som har SAM1050L fra før, vil få 0 poeng uttelling for SAM1050 på karakterutskriften eller vitnemålet.
Her finner du lenke til litteraturlisten for emnet.
Deler av litteraturen er tilgjengelig digitalt, annet finnes kun i papirutgaver. Deler av litteraturen kan være tilgjengelig i kompendier som du finner via emnerommet i Canvas.
Du får automatisk tilgang til litteratur som er tilgjengelig digitalt når du sitter på MF.
Ellers får du tilgang ved å logge deg inn på Oria eller bruke "Ekstern tilgang" i bibliotekets databaseliste.
Vedrørende Nasjonalbibliotekets e-bøker:
Pensumlitteratur er ikke tilgjengelig som e-bøker fra Nasjonalbiblioteket!
Når det gjelder annen litteratur er det ofte begrenset tilgang, men studenter kan søke om tilgang ved å komme til MFs bibliotek. Tilgang gis for 8 timer.
Dersom du ikke kan komme til MF, skal det være mulig å søke i sitt lokale folkebibliotek.
Merk at lenken til litteraturlisten trenger noe tid for å oppdateres. Vennligst dobbeltsjekk at du har kommet inn på riktig semester.
## Course Coordinator
## Hvidsten, Andreas Holmedahl
## Studentlivet på MF
Vurderer du å studere på MF? Bli litt bedre kjent med hvordan det er å være MF-student:
