-  Emnekode: SAM1080L
-  Studiepoeng: 10
-  Semester:  Høst
-  Språk: Norsk
Studieprogramtilhørighet:
-  Lektorprogram i KRLE / religion og etikk og samfunnsfag
##   Identitet, makt og mangfold - Lektorprogrammet  SAM1080L
Dette emnet gir en innføring i samfunnsvitenskapelige perspektiver på identitet og identitetskonstruksjon, samt konsekvenser av identitetsforestillinger for sameksistens i mangfoldige samfunn. Emnet legger vekt på hvordan individer og grupper etablerer ulike forståelser av egen og andres identitet, og på sammenheng mellom identitetskonstruksjon og maktforhold. Emnet gir også en innføring i teoretiske perspektiver på fremstillinger av «de andre», slik de inngår i fordommer, rasisme og diskriminering. Et viktig perspektiv i emnet vil også være hvordan kunnskap og kunnskapsproduksjon bidrar til andregjøring, stereotypisering og rasialisering, og disse mekanismene belyses gjennom samtidige og historiske eksempler. Norske og internasjonale perspektiver trekkes inn.
## Om studiet
For å få avsluttende vurdering må studenten:
- ha godkjent fremmøte (minst 75%) i forelesningen og seminarundervisningen
- få godkjent et undervisningsopplegg om et valgfritt tema (se mer info i Canvas). Opplegget skal leveres gruppevis i Canvas og gjennomføres i seminargruppetimene
- få godkjent en individuell fagdidaktisk refleksjon (enten 600-1000 ord eller 5-10 min innspilt muntlig refleksjon) over det gjennomførte undervisningsopplegget basert på tilbakemeldinger fra gjennomføringen
Studenter som ikke oppfyller studiekravene, kan ikke gå opp til eksamen i emnet. For ikke å bruke et eksamensforsøk må studenten aktivt trekke sin vurderingsmelding til emnet innen trekkfristen 1. mai/1. november.
Emnet SAM1080 har skriftlig skoleeksamen (4 timer), uten hjelpemidler. Karakteren (A-F) settes på grunnlag av skriftlig eksamen. For å få avsluttende vurdering må studenten innen fastsatte frister ha oppfylt studiekravene.
## Skriftlig skoleeksamen - Ordinær eksamen
KUNNSKAP
Studenten har
- god kunnskap om ulike teoretiske innganger til identitet og identitetskonstruksjon
- god kunnskap om sammenhenger mellom identitet, tilhørighet og makt
- god kunnskap om andregjøringsmekanismer og konstruksjonen av fiendebilder
- kunnskap om teoretiske innganger til hybriditet, multikulturalisme og interkulturalitet
- kunnskap om rasisme
- kunnskap om sentrale fagdidaktiske metoder og teorier i samfunnsfag
- kjennskap til forskjellige former for fordommer og gruppefiendtlighet
FERDIGHETER
Studenten kan
- anvende faglige og fagdidaktiske kunnskaper og ferdigheter i samfunnsfaglig opplæring
- undersøke sammenhenger mellom identitetskonstruksjon og maktrelasjoner
- drøfte problemstillinger relatert til identitet og tilhørighet
- analysere ulike samtidige og historiske former for identitetskonstruksjon
Her finner du lenke til litteraturlisten for emnet.
Deler av litteraturen er tilgjengelig digitalt, annet finnes kun i papirutgaver. Deler av litteraturen kan være tilgjengelig i kompendier som du finner via emnerommet i Canvas.
Du får automatisk tilgang til litteratur som er tilgjengelig digitalt når du sitter på MF.
Ellers får du tilgang ved å logge deg inn på Oria eller bruke "Ekstern tilgang" i bibliotekets databaseliste.
Vedrørende Nasjonalbibliotekets e-bøker:
Pensumlitteratur er ikke tilgjengelig som e-bøker fra Nasjonalbiblioteket!
Når det gjelder annen litteratur er det ofte begrenset tilgang, men studenter kan søke om tilgang ved å komme til MFs bibliotek. Tilgang gis for 8 timer.
Dersom du ikke kan komme til MF, skal det være mulig å søke i sitt lokale folkebibliotek.
Merk at lenken til litteraturlisten trenger noe tid for å oppdateres. Vennligst dobbeltsjekk at du har kommet inn på riktig semester.
## Course Coordinator
## Jammeh, Binta-Victoria
## Studentlivet på MF
Vurderer du å studere på MF? Bli litt bedre kjent med hvordan det er å være MF-student:
