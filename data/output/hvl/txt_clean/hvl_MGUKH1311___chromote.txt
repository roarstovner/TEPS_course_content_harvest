## MGUKH131 Kunst og handverk 1, emne 1 - Grunnleggjande innføring i kunst og handverk 1
##  Emneplan for studieåret 2025/2026
## Innhald og oppbygging
Kunst og handverk 1 emne 1 gir ei innføring i kunst, design og arkitektur. Studenten skal få erfaring med varierte arbeidsmetodar og ulike slags medium knytt til gjeldande læreplan i grunnskulen. Emnet vektlegg arbeid med handverk, materiale, verktøy og teknikkar. Leik, ferdigheitstrening og utforsking står sentralt. Materiale, farger, former og digitale uttrykk tilarbeidast med metodar og verktøy.
Fagdidaktikk og profesjonspraksis er ein integrert del av studiet. Den førebur studenten på yrke med praktiske øvingar relatert til faget sine vitskaplege perspektiv og metodar. Eigne erfaringar og kunnskap i faget skal utvikle studentane til gode rettleiarar for elevane i deira skapande prosessar og gi kunnskap i lærings- og støttestrategiar som fremmer eleven si faglege utvikling.
Emneplanen følgjer progresjonen i praksis og i dei fagovergripande tema slik det går fram av studieprogramplanen og emneplanen for praksis for det aktuelle året. Studenten betalar materialpengar (sum framgår ved emnestart)
## Læringsutbytte
Ved fullført emne skal studenten ha følgjande totale læringsutbytte:
Kunnskapar
Studenten
- har grunnleggjande kunnskap om relevante materialer, teknikkar, verktøy og estetiske verkemiddel
- har grunnleggjande kunnskap om forholda mellom natur, kulturelle uttrykksformar, verdisyn, kvalitet, og etikk
- har grunnleggjande kunnskap om mangfaldet i lokal, nasjonal og global kunst- og formkultur
- har grunnleggjande kunnskap om barn og unge sine to- og tredimensjonale ytringsformer med tilhøyrande teoriar om estetiske læringsprosessar, oppleving, leik og kreativitet
- har kunnskap om korleis faget sin eigenart kan integreras i begynneropplæringa
