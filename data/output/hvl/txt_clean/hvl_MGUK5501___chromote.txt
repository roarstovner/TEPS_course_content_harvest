## MGUKØ550 Kroppsøving 3, emne 4 - Masteroppgåve
##  Emneplan for studieåret 2025/2026
## Innhald og oppbygging
Målet med emnet er at studenten skal tileigna seg innsikt og erfaring i å planleggje, gjennomføre og rapportere eit sjølvstendig forskingsarbeid. Arbeidet skal vere profesjonsretta og praksisorientert og skal danne grunnlag for seinare pedagogisk og kroppsøvingsfagleg kunnskapsutvikling i profesjonsutøvinga.
## Læringsutbytte
Ved fullført emne skal studenten ha følgjande totale læringsutbytte:
Kunnskapar
Studenten
- har kunnskap om å planlegge, gjennomføre og rapportere eit avgrensa forskings- og utviklingsarbeid
- har spesialisert innsikt i ein avgrensa kroppsøvingsfagleg tematikk
- har kunnskap om samanhengen mellom vitskapsteori, forskingsmetode og forskningsetikk for kroppsøvingsfaglig forsking
Ferdigheiter
Studenten
- kan formulere ei presis problemstilling og anvende ein relevant forskingsmetode for å svare på problemstillinga
- kan analysera eit datamateriale og anvende vitskapeleg arbeid og andre informasjonskjelder på ein nyansert og kritisk måte
- kan reflektere over forskingsetiske usikkerheitsområder knytt til eige masterprosjekt
Generell kompetanse
Studenten
- kan bruka kunnskap og ferdigheiter på nye områder innanfor det kroppsøvingsfaglege feltet
- kan bidra til nytenking og utvikling av kroppsøvingsfaget
- kan analysera og kritisk vurdera vitskaplege arbeid
- kan kommunisere om faget til ulike aktører og profesjoner
## Krav til forkunnskapar
Bestått FoU-oppgåve.
Før ein byrjar på emnet MGUKØ550 må studenten ha fullført 30 studiepoeng i faget, og totalt 120 studiepoeng i utdanninga (gjeld frå og med kull 2025).
MGUKØ503 (prosjektskissa) skal vere bestått før studenten kan levere inn masteroppgåva til vurdering (gjeld frå og med kull 2022).
## Undervisnings- og læringsformer
I emnet skal studenten(e) sjølvstendig og i samarbeid med rettleiar arbeida med å planlegga, gjennomføra og rapportera frå si masteroppgåve.
## Obligatorisk læringsaktivitet
- Tre obligatoriske samlingar/seminar der studenten skal førebu og legga fram med utgangspunkt i eige prosjekt og framdrift.
- Det er krav om 80% oppmøte til undervisning i emnet.
Dei obligatoriske læringsaktivitetane må være fullført til fastsette fristar og godkjent før studenten kan gå opp til eksamen.
## Vurderingsform
Masteroppgåve.
Retningsliner for masteroppgåva har informasjon om formelle krav til oppgåva.
Karakterskala A-F, der F svarar til ikkje bestått.
Dersom masteroppgåva ikkje er bestått, er det mogeleg å levere forbetra versjon i løpet av dei to påfølgjande semestra. Det er berre mogeleg å levere forbetra versjon med same problemstilling ein gong. Etter dette må det skrivast heilt ny masteroppgåve.
## Hjelpemiddel ved eksamen
Alle hjelpemiddel er tillate.
For mer informasjon om bruk av kunstig intelligens (KI) se Innlevering av heimeeksamen og oppgåver - Høgskulen på Vestlandet (hvl.no).
