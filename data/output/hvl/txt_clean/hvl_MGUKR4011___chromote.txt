## MGUKR401 KRLE 2, emne 2 - Valgfritt tema, filosofi og læreplanarbeid
##  Emneplan for studieåret 2025/2026
## Innhold og oppbygning
KRLE 2 (30 sp) er delt inn i to emner, som hver utgjør 15 sp. I KRLE 2 emne 2 utgjør FoU-oppgaven 7,5 sp. Til sammen omfatter de to emnene fordypning i de fire hovedområdene i studiefaget: fagdidaktikk, kristendomskunnskap, religions- og livssynskunnskap, etikk og filosofi.
I KRLE 2 emne 2 legges det vekt på grundig kunnskap om et valgfritt religionsfaglig tema. Kunnskap og refleksjon om sentrale filosofer fra nyere tid og religionsundervisning i et komparativt perspektiv står sentralt i emnet. Studentene skal arbeide med ferdigheter og kritisk refleksjon knyttet til lokalt læreplanarbeid for bestemte alderstrinn. Gjennom FoU-oppgaven skal en med selvstendig arbeid og kritisk refleksjon tilegne seg forskningsbasert kunnskap innenfor KRLE-fagets rammer.
Emneplanen følger progresjonen i praksis og i de fagovergripende tema slik det går fram av studieprogramplanen og emneplanen for praksis for det aktuelle året.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har grundig kunnskap om selvvalgt religionsfaglig tema
- har kunnskap om betydningsfulle filosofer fra nyere tid
- har kunnskap om sentrale vitenskapsteoretiske spørsmål og grunnleggende kjennetegn ved forskningsbasert arbeid (FoU-oppgaven)
Ferdigheter
Studenten
- kan sette seg inn og tilegne seg kunnskap om et utvalgt KRLE-emne på egen hånd
- kan analysere KRLE-fagets læreplan og utarbeide en lokal læreplan til bruk i undervisningen
- kan kritisk analysere relevant forskning innenfor et valgt tema og anvende kunnskapen til å besvare en selvvalgt problemstilling gjennom en akademisk skriftlig oppgave
- kan anvende vitenskapsteoretisk og metodisk kunnskap i utformingen av en egen FoU-oppgave
Generell kompetanse
Studenten
- har grundig kunnskap om den valgte religion og kompetanse til å anvende denne kunnskapen i undervisning tilpasset bestemte alderstrinn
- kan bruke sin kunnskap og kompetanse til kontinuerlig å utvikle KRLE-faget på best mulig måte for den enkelte elev og med henblikk på bestemte alderstrinn
## Krav til forkunnskaper
Ingen
## Anbefalte forkunnskaper
- MGUKR101: KRLE 1, emne 1 - Religioner, livssyn og fagdidaktikk
- MGUKR201: KRLE 1, emne 2 - Kristendom, filosofi og etikk
## Undervisnings- og læringsformer
Studenten har selvstendig ansvar for egen læring. Undervisningen organiseres med forelesninger, gruppearbeid og studentaktiviteter i form av individuelle oppgaver og arbeid i grupper. Det legges vekt på arbeidsformer som innebærer bruk av digitale verktøy. Arbeid med arbeidskravet er delvis integrert i undervisningen. I arbeidet med FoU-oppgaven arrangeres idemyldringsseminar, metodeseminar og midtvegsseminar. Se ellers "Generelle retningslinjer for FoU-oppgaven". Fagspesifikke retningslinjer for FoU-oppgave i KRLE gis ved semesterstart.
## Obligatorisk læringsaktivitet
- I gruppe skal studentene utvikle en lokal læreplan for KRLE-faget innen et avgrenset område. Det skal legges vekt på estetiske arbeidsformer og digitale verktøy samt vurdering i KRLE-faget. Utdypende retningslinjer vil bli gitt ved studiestart.
- Studentene skal levere forslag til selvvalgt tema og litteratur innen nærmere angitt frist. Forslaget skal godkjennes av emneansvarlig/faglærer. Utdypende retningslinjer gis ved semesterstart.
- Det er krav om fremmøte i minst 80% av den studentaktive undervisningen i emnet. Nærmere retningslinjer blir gitt ved semesterstart.
- I forbindelse med FoU-oppgaven er det obligatoriske idemyldringsseminar, metodeseminar og midtvegsseminar. Utdypende retningslinjer gis ved semesterstart.
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
- Del 1: FoU-oppgave. Vekting 50% av endelig karakter.
- Del 2: Muntlig eksamen, 30 minutter. Vekting 50% av endelig karakter.
Karakterskala A-F, der F tilsvarer ikke bestått.
Begge deler må være bestått for å få karakter i emnet. Ved ikke-bestått på en av delene, kan den delen som ikke er bestått bli tatt som ny eksamen.
## Hjelpemidler ved eksamen
- FoU-oppgaven: Alle hjelpemidler er tillatt.
- Muntlig eksamen: Ark med disposisjon til presentasjon av selvvalgt religion. Nærmere retningslinjer gis ved semesterstart.
