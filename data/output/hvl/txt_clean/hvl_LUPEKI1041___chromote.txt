## LUPEKI104 Bevegelsesaktiviteter og friluftsliv 2
##  Emneplan for studieåret 2025/2026
## Innhold og oppbygning
Kjernen i kroppsøving og idrettsfag er bevegelses- og idrettsaktivitet og den betydning bevegelse og forskjellige bevegelseskulturer har for barn og unges utvikling, læring og danning. Emnet er didaktisk forankret i gjeldende læreplaner. Gjennom teoretisk og praktisk undervisning skal studentene tilegne seg kunnskap og ferdigheter i dans, friluftsliv og andre bevegelses- og idrettsaktiviteter inne og ute. Studentene skal utvikle praktiske ferdigheter og tilegne seg teoretisk kunnskap i friluftsliv og andre bevegelses- og idrettsaktiviteter i ulike miljø. I emnet skal studenten også kunne utføre selvberging og livredning ute. Dette skal videre gi grunnlag for å styrke ferdigheter i planlegging, organisering, tilrettelegging og veiledning, samt ivareta egen og elevers sikkerhet i ulike aktiviteter og bevegelsesmiljø.
Det er lagt opp til en tur med 2 overnattinger.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har kunnskap om dans, bevegelses- idretts- og friluftslivsaktiviteter i ulike miljø og som kulturelt fenomen tilknyttet undervisningsemne i skolen, historisk og i gjeldende læreplaner
- har kunnskap om nærfriluftsliv, orientering med kart og kompass og digitale hjelpemidler
- har kunnskap om livberging, svømme- og livredningsopplæring ute
- har kunnskap om hvordan dans, bevegelses- og idrettsaktiviteter og friluftsliv kan være kilde til læring og opplevelse, folkehelse og livsmestring
- har kunnskap om turplanlegging, organisering, tilrettelegging og veiledning på ulike nivå for aktiviteter i et utemiljø
Ferdigheter
Studenten
- kan anvende ulike uttrykk, former og teknikker i praktisk, utøvende og skapende arbeid
- kan gjennomføre førstehjelp, livreddende hjerte- og lungeredning (HLR) og kameratredning, samt ivareta elevers sikkerhet i ulike aktiviteter og bevegelsesmiljø
- kan utføre selvberging og livredning ute, i, på og ved vann
- kan legge til rette for ulike bevegelses- og idrettsaktiviteter, friluftsliv og læring i, om og gjennom bevegelse på en trygg og bærekraftig måte
- kan legge til rette for, lede og veilede i grunnleggende opplæring i dans, ulike idretts- og bevegelsesaktiviteter inne og ute og alternative bevegelsesaktiviteter innen barne- og ungdomskulturen
Generell kompetanse
Studenten
- kan anvende læreplanverket, ulike arbeidsformer og didaktiske prinsipper i planlegging, gjennomføring og evaluering av undervisning i ulike aktiviteter inne og ute, samt friluftslivsundervisning og turer i ulike årstider med vekt på naturopplevelse, mestring og bærekraftig ferdsel
- kan planlegge, gjennomføre og lede praktiske og estetiske læringsprosesser knyttet til kroppsøving og idrettsfag.
- kan reflektere over, utøve og utvikle egen rolle som kroppsøvings- og idrettsfagslærer
- kan gjøre risiko- og sikkerhetsvurderinger for å ivareta elevenes sikkerhet i ulike aktiviteter knyttet til ferdsel i, ved og på vann og andre naturmiljø
## Krav til forkunnskaper
Ingen
## Undervisnings- og læringsformer
Undervisnings- og læringsformene i dette emnet er knyttet til både teoretiske og praktiske tilnærminger, med hovedvekt på praktisk undervisning inne og ute. Emnet fokusere på aktiviteter som kan gjennomføres på campus, i svømmebasseng og i nærmiljøet.
Det ligger en tur med to overnattinger til emnet på et vintersportssted.
HVL dekker reise, opphold og skikort ved turen, men studentene må være forberedt på en liten egenandel ved f.eks interntransport. Turen er obligatorisk. Det kan ved spesielle tilfeller søkes om en kompensatorisk læringsaktivitet.
## Obligatorisk læringsaktivitet
Følgende obligatoriske læringsaktiviteter må være godkjente for at studenten kan framstille seg til eksamen:
- Deltakelse i obligatorisk undervisning som gjør at studenten kan legge til rette for, planlegge, lede og veilede i grunnleggende opplæring i ulike inne- og uteaktiviteter og alternative bevegelsesaktiviteter innen barne- og ungdomskulturen
- Delta i obligatorisk undervisning ute vedrørende livredning i vann, i kombinasjon med hjerte- og lungeredning koblet til læringsutbyttene.
- Praktisk-metodisk oppgave med fokus på planlegging og gjennomføring av ulike idretts- og bevegelsesaktiviteter tilpasset ulike utviklings- og ferdighetsnivåer
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Individuell praktisk eksamen med påfølgende muntlig eksaminasjon. (Totalt 45 minutter)
Karakterskala A-F, der F tilsvarer ikke bestått.
Eksamen består av:
- Planlegging, gjennomføring og evaluering av en praktisk undervisningsøkt. Det skal forut for praksisøkten leveres et skriftlig plandokument. Medstudenter skal stille som "elever" i den praktiske gjennomføringen.
- Muntlig eksaminasjon, der studenten kan få spørsmål både fra pensum og den praktiske undervisningsøkten.
Detaljerte retningslinjer om eksamen framgår av eget skriv fra faglærer.
## Hjelpemidler ved eksamen
Ingen hjelpemidler
## Faglig overlapping
-  KRO1004 - Bevegelsesaktivitetar og friluftsliv 2 - Reduksjon:  15 studiepoeng
