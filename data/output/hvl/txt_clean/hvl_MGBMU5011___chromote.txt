## MGBMU501 Musikk 3, emne 1 - Vitenskapsteori, akademisk tekstarbeid, forskningsetikk og -metode
##  Emneplan for studieåret 2025/2026
## Innhold og oppbygning
Emnet skal gi studentene et utvidet vitenskapsteoretisk og metodisk grunnlag for å lese og tolke musikkpedagogisk fag- og forskningslitteratur, samt utvikle en skisse til et eget masterprosjekt.
I arbeidet med emnet skal studentene få innsikt i vitenskapsteoretiske og metodologiske spørsmål relatert til grunnskolen, til musikkpedagogisk forskning og til kunstfagdidaktisk utviklingsarbeid.
Masterskisse skal utarbeides i emnet.
## Læringsutbytte
En student som har fullført emnet skal ha følgende læringsutbytte definert i kunnskap, ferdigheter og generell kompetanse:
Kunnskaper
Studenten
- Har inngående kunnskap om sentrale vitenskapsteoretiske paradigmer, metoder og begreper
- Har inngående kunnskap om fasene i forsknings- og utviklingsarbeid
- Har inngående kunnskap om forskningsetikk
- Har inngående kunnskap om kunstfagdidaktiske tilnærminger til forskning og utviklingsarbeid
- Har bred kunnskap om tidligere forsking knyttet til sin masterskisse
- har bred kunnskap om akademisk skriving
Ferdigheter
Studenten
- Kan beskrive, anvende og drøfte ulike forskningsmetoder og tradisjoner, og relatere dem til grunnskolens musikkfag
- Kan vurdere, diskutere og anvende norsk og internasjonal forskningslitteratur
- Kan utvikle design for forsknings- og utviklingsarbeid
- Kan tilnærme seg grunnskolen som empirisk felt på en reflektert og forskningsetisk måte
Generell kompetanse
Studenten
- Kan analytisk og kritisk kommunisere om musikkpedagogisk forskning både skriftlig og muntlig
- Kan forholde seg til formelle krav til akademisk tekstarbeid på et høyt nivå
## Krav til forkunnskaper
Ingen
## Anbefalte forkunnskaper
Musikk 1 og 2 (60 sp) i syklus 1, eller tilgrensende.
## Undervisnings- og læringsformer
Forelesninger, veiledning, kollokviegrupper, selvstudium, seminar og workshops.
## Obligatorisk læringsaktivitet
- Masterskisse må utarbeides i løpet av emnet. Retningslinjer for masterskissen vil foreligge ved oppstart av emnet.
- Arbeid knyttet til forskningsetikk.
- Læringsaktivitet knyttet til akademisk tekstarbeid.
- Læringsmappe: Her inngår analyse av forskningstekster, redegjørelse for forskningsmetoder og vitenskapelige retninger, og utkast til egen masterskisse. Innleveringene utgjør emnets læringsmappe.
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
- Del 1: Mappeeksamen som består av et utvalg av tekster fra læringsmappen. Denne utgjør 51% av endelig karakter.
- Del 2: Muntlig eksamen knyttet til teoretisk bakgrunn for masterskissen. Retningslinjer for innhold og gjennomføring redegjøres for ved semesterstart. Denne utgjør 49% av endelig karakter.
Karakterskala A-F, der F tilsvarer ikke bestått.
## Hjelpemidler ved eksamen
Mappeelementer: Det er ingen begrensninger med hensyn til hjelpemidler for skriftlig arbeid som gjøres utenom skoletid. Eventuelle begrensinger for hjelpemidler for mappeelementer som gjøres på skolen vil spesifiseres ved begynnelsen av semesteret.
Muntlig eksamen: Powerpoint eller annen fremvisning.
