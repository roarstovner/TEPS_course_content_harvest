## LUPEF103 Profesjonsfag: Lærerrollen og elevenes læring og utvikling
##  Emneplan for studieåret 2025/2026
## Innhold og oppbygning
Profesjonsfaget er et verdi- og danningsfag som skal gi studentene identitet som lærer i skolen, og slik danne den lærerfaglige plattformen i utdanningen. Kjernen i profesjonsfaget dreier seg om oppdragelse, utdanning og danning, og skal ivareta sammenhengen mellompraktiske og estetiske fagområder, pedagogikk, fagdidaktikk og praksis.
I dette emnet står undervisningssituasjonen sentralt. Studentene skal opparbeide seg kunnskap om sosial, faglig og personlig læring og utvikling, og få innsikt i hvordan en kan legge til rette for gode læringsprosesser hos elevene.
Sentrale team i emnet er:
- Introduksjon til pedagogikk som fag - og forskingsfelt
- Læring, motivasjon og utvikling
- Didaktikk
- Lærerrollen og klasseledelse
- Mandat, verdigrunnlag og styringsdokument for grunnskole, videregående skole og kulturskole
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har kunnskap om læringsteori og barn og unges utvikling, danning og læring i ulike kontekster, spesielt knyttet til de praktiske og estetiske fagenes formelle og uformelle praksiser
- har forskningsbasert kunnskap om klasseledelse, hva som skal til for å fremme et godt læringsmiljø og hva som fremmer læring
- har kunnskap om sentrale didaktiske prinsipper
- har kunnskap om gjeldende lov- og planverk for grunnopplæringen, og om overganger mellom ulike trinn
- har kunnskap om barn og unge i vanskelige livssituasjoner, med kunnskap om for eksempel mobbing, vold og seksuelle overgrep mot barn og unge
Ferdigheter
Studenten
- kan bruke fagbegreper og begrunne sine didaktiske valg i teori om læring og undervisning
- kan samarbeide om planlegging, gjennomføring og vurdering av undervisning og læring
- kan analysere læreplaner og begrunne valg av mål, innhold, arbeidsmåter og vurderingsformer med utgangspunkt i pedagogisk og fagdidaktisk teori og praksis
- kan identifisere særskilte behov hos barn og unge, blant annet tegn på mobbing, seksuelle overgrep og vold
Generell kompetanse
Studenten
- kan planlegge, gjennomføre og kritisk vurdere egen og andres undervisning med utgangspunkt i eksisterende rammefaktorer og gjeldende læreplanverk
- kan drøfte og vurdere profesjonsfaglige tema innen eget masterfag i lys av didaktisk og pedagogisk teori
## Krav til forkunnskaper
Ingen
## Undervisnings- og læringsformer
Det vil være varierte og forskningsbaserte lærings- og undervisningsformer med vekt på studentaktivitet.
Gjennom arbeidet med emnet vil det være ulike øvinger, både muntlige og skriftlige, organisert individuelt eller i grupper.
## Obligatorisk læringsaktivitet
Følgende obligatoriske læringsaktiviteter må være godkjente for at studenten kan framstille seg til eksamen:
- Et individuelt, skriftlig arbeid knyttet til pedagogisk og fagdidaktisk grunnlag for egen undervisningsplan
- Ett muntlig eller digitalt arbeid i gruppe knyttet til planlegging, gjennomføring og vurdering av undervisning og læring
- Et studentdrevet seminar knyttet til læring og motivasjon
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
Nærmere retningslinjer for læringsaktivitet gis ved semesterstart.
## Vurderingsform
Hjemmeeksamen, 3 dager.
Karakterskala A-F, der F tilsvarer ikke bestått.
## Hjelpemidler ved eksamen
Alle hjelpemidler er tillatt.
## Faglig overlapping
-  KRO1003 - Profesjonsfag: Lærarrolla og elevane si læring og utvikling - Reduksjon:  15 studiepoeng
