## LUPEM102 Musikerskap 1
##  Emneplan for studieåret 2025/2026
## Innhold og oppbygning
I dette emnet får studentene anledning til å bli kjent med hverandre og musikken gjennom praktiske, utøvende og kreative prosesser. Målet er å sette musikkfaget inn i en kunstfaglig, didaktisk og samfunnsrelatert kontekst. Dette skjer gjennom planlegging, refleksjon, diskusjoner og litteraturstudier. I løpet av emnet vil det bli et kurs på Ole Bull Akademiet på Voss.
Som student ved LUPE Musikk vil en fokusere på utøving på hovedinstrument, i tillegg til sang og bruk av instrumenter i ulike kontekster. Undervisningen vil være både praktisk og teoretisk, og knyttet til lærerutdanning i praktiske og estetiske fag for trinn 1-13 sine kjerneområder.
Sentrale tema i emnet er:
- Hoved- og bi-instrumenter
- Musikkteori, gehør, komponering og arrangering
- Sang (og samspill)
- Musikkorientering, norsk folkemusikk, sang og dans
- Musikkdidaktikk
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har kunnskap om musikkhistoriske perspektiver med fokus på norsk folkemusikk
- har kunnskap om musikkteori, gehør og arrangering/komponering
- har kunnskap om musikalsk klasseledelse
Ferdigheter
Studenten
- kan formidle egne arrangement og komposisjoner skriftlig og muntlig
- kan legge til rette for musisering på ulike arenaer i praksisfeltet
- kan utøve og lede dans og sang, med vekt på norsk folkemusikk
- kan utvikle sitt musikalske gehør og knytte dette opp mot praktisk arbeid med hovedinstrument og samspill
Generell kompetanse
Studenten
- kan se faglig sammenheng mellom didaktisk og utøvende virksomhet
- kommuniserer med medstudenter og lærere om faglige problemstillinger og kan drøfte disse aktivt
## Krav til forkunnskaper
Ingen
## Anbefalte forkunnskaper
Ingen
## Undervisnings- og læringsformer
Undervisnings- og læringsformene i dette emnet er i stor grad knyttet til praktisk undervisning der teori blir integrert gjennom undervisning og praktisk erfaring. Gruppearbeid og individuelt arbeid med fokus på studentaktive læringsformer inngår som en viktig del av emnet. Den enkelte student har ansvar både for egen og medstudenters læring, og det er derfor obligatorisk frammøte. Undervisning skjer på campus. Studentene skal i løpet av semesteret på en ukes kurs til Ole Bull Akademiet. Kurset er gratis, men studentene må beregne egenandel (800) for kost og losji samt reisekostnader. Studenter som er forhindret fra å delta på det obligatoriske kurset i folkemusikk ved Ole Bull Akademiet, må gjennomføre et kompensatorisk arbeid som tilsvarer kursets omfang.
## Obligatorisk læringsaktivitet
- Det er obligatorisk deltakelse i seminar, ulike former for ferdighetstrening og arbeid i grupper. Fraværsgrense er 20%.
- Aktiv deltagelse på kurs på Ole Bull Akademiet
- Individuell oppgave: Prøve i teori og gehør
- Praktisk oppgave: Framføring på bi-instrument, med muntlig høring
- Gruppeoppgave: Deltakelse i diskusjonsforum på Canvas. Didaktisk refleksjon over gjennomført opplegg i prosjektpraksis
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
Nærmere retningslinjer for læringsaktivitetene blir gitt i emnets canvasrom ved semesterstart.
## Vurderingsform
Skriftlig oppgave. Individuell eksamen i arrangering, komponering og musikkhistorie. Oppgavens omfang tilsvarende 2500 ord +/- 10%
Karakterskala: A-F, der F er ikke bestått.
Ved ikke bestått er det mulig å levere forbedret versjon av oppgaven i påfølgende semester. Det er bare mulig å levere forbedret versjon med samme problemstilling en gang. Etter dette må det skrives helt ny oppgave.
## Hjelpemidler ved eksamen
Alle hjelpemidler er tillatt.
