## MGBMH502 Mat og helse 3, emne 2 - Danning og læring i mat og helse
##  Emneplan for studieåret 2025/2026
## Innhold og oppbygning
Emnet er et masteremne i grunnskolelærerutdanningen og er felles for 1-7 og 5-10. Emnet fokuserer på mat og helse som undervisningsfag, og har en forskningsbasert tilnærming.
Emnet gir en fordypning i undervisningsfaget mat og helse, og omhandler bakgrunn, innhold og formål med mat- og helsefaget, og fagdidaktiske praksiser. Emnet tar opp ulike tradisjoner og perspektiver i forhold til danning og læring i mat- og helsefaget.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- kunnskap om nasjonal og internasjonal forskning i mat og helse
- har avansert kunnskap om læringsperspektiv og arbeidsmåter i mat og helse
- har inngående kunnskap om danning, matdanning, læring og undervisning i mat og helse
- har inngående kunnskap om folkehelse og livsmestring og bærekraftig utvikling som tverrfaglige temaer i mat og helse
Ferdigheter
Studenten
- kan analysere og kritisk vurdere opplæringen i mat og helse ut fra et helsemessig, bærekraftig og et sosiokulturelt perspektiv
- kan på avansert nivå anvende prinsipp for læringsorientert vurdering i mat og helse og slik bidra til at elevene lærer å reflektere over egen læring og utvikling
- kan vurdere digitale ressurser og sosiale medier kritisk og bruke dem i opplæringen på måter som styrker undervisningen og utvikler elevenes læring i mat og helse
Generell kompetanse
Studenten
- kan på systematisk vis planlegge, evaluere og revidere læringsopplegg i mat og helse
- kan problematisere og diskutere hvordan skolefaget mat og helse kan påvirke danning og utvikling
- kan bidra til faglig utvikling, nytenkning og innovasjon i skolemiljøet
- kan formidle omfattende selvstendig arbeid og beherske fagområdets uttrykksformer
## Krav til forkunnskaper
Ingen
## Anbefalte forkunnskaper
- MGBMH101A Innføring i mat og helse
- MGBMH201A Mat og helse som undervisningsfag i skolen
- MGBMH301A Matkultur, forbruk og miljø
- MGBMH401 Helsefremmende kosthold og forskningsarbeid
## Undervisnings- og læringsformer
Undervisningen skjer som en kombinasjon av forelesninger, studentarbeid i seminar, studentpresentasjoner og selvstudium.
## Obligatorisk læringsaktivitet
- Presentasjon og kritisk vurdering av vitenskapelig forskningsartikkel. Obligatorisk veiledning.
- Studentene skal organisere en samling der en i gruppe presenterer et selvvalgt didaktisk tema innen begynneropplæring i mat og helse. Det er obligatorisk veiledning i forbindelse med læringsaktiviteten.
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Individuell muntlig eksamen, 20 minutter.
Karakterskala A-F, der F tilsvarer ikke bestått.
## Hjelpemidler ved eksamen
Ingen hjelpemidler.
