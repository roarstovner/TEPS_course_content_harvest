## MGBSA502 Samfunnsfag 3, emne 2 - Samfunn, utdanning og læring
##  Emneplan for studieåret 2025/2026
## Innhald og oppbygging
Emnet fokuserer på fagdidaktiske problemstillingar knytt til formidling av samfunnsfag i ulike læringskontekstar. Det blir lagt særleg vekt på korleis slik formidling er prega av kulturelle og politiske kontekstar.
Emnet tar utgangspunkt i samfunnsfagdidaktikken og handlar om kva som er siktemål og hensikt med samfunnsfag, grunngjevingar for faget, kva det skal innehalde, og mogelege fagdidaktiske arbeidsmåtar. Det blir lagt vekt på å øve opp studentane si evne til kritisk vurdering av samfunnsfaglege framstillingar. Sentralt står ei kritisk drøfting av bruken av historie, både i og utanfor undervisningsinstitusjonane. Emnet fokuserer også på ulike perspektiv av berekraft på ulike nivå og i ulike kontekstar, og korleis til dømes globaliseringsprosessar stiller utdanningssystemet ovanfor nye utfordringar, også når det gjeld praktisk fagdidaktisk arbeid.
## Læringsutbytte
Ved fullført emne skal studenten ha følgjande totale læringsutbytte:
Kunnskapar
Studenten
- har inngåande kunnskapar om samfunnsfaglege læringsperspektiv, arbeidsmåtar og formidlingstradisjonar
- har inngåande kunnskapar om sentrale didaktiske problemstillingar og teoriar
- har inngåande kunnskapar om relasjonen mellom berekraft, globalisering og utdanning
- har inngåande kunnskapar om utviklingsteori og skiftande samanhengar mellom utvikling og utdanning
- har inngåande kunnskapar om omgrepa historiemedvit og minnepolitikk
- har inngåande kunnskapar om eit utval konkrete situasjonar/konfliktar nasjonalt og internasjonalt der minnepolitikk står sentralt
Ferdigheiter
Studenten
- kan analysere og kritisk vurdere samfunnsfaglege framstillingar og praksisar
- kan nytte samfunnsfaglege metodar og kjelder i undervisning og formidling
- kan nytte eit utval av digitale fagdidaktiske verktøy
- kan drøfte ulike utviklingsteoretiske perspektiv på utdanning og kritisk analysere globaliseringas konsekvensar for utdanning
- kan reflektere kritisk kring bruken av historiske hendingar og historiske forteljingar i politisk retorikk
Generell kompetanse
Studenten
- kan problematisere samanhengar mellom kunnskapar, teoriar og praksisar innan feltet samfunnsfagdidaktikk
- kan kritisk vurdere korleis globale prosessar påverkar utdanning og utdanningas rolle i eit samfunn
- kan reflektere kring måtar historie brukast på i politikk, undervisning, og den ålmenne samfunnsdebatten
## Krav til forkunnskapar
Ingen
## Tilrådde forkunnskapar
MGBSA101/MGBSA141, MGBSA201, MGBSA301, MGBSA401
## Undervisnings- og læringsformer
Førelesingar, seminar, arbeid med eigne tekstar, praksis.
## Obligatorisk læringsaktivitet
- Ei individuell, skriftleg oppgåve på inntil 2500 ord.
Utfyllande retningsliner vil bli delt ut ved semesterstart.
Den obligatoriske læringsaktiviteten må vere godkjend av emneansvarleg seinast 2 veker før studenten kan framstille seg til eksamen. Dersom ein obligatorisk læringsaktivitet blir vurdert som ikkje godkjend, skal det bli gitt ei grunngjeving for dette. Studentar som ikkje får godkjend ein obligatorisk læringsaktivitet vil, så langt det let seg gjere innan fastsette fristar, få eit nytt forsøk i inneverande semester
## Vurderingsform
Munnleg eksamen, 30 minutt.
Karakterskala A-F, der F svarar til ikkje bestått.
## Hjelpemiddel ved eksamen
Ingen hjelpemiddel.
