## LUPEKI301 Treningsfysiologi og idrettsernæring
##  Emneplan for studieåret 2025/2026
## Innhold og oppbygning
Dette emnet fokuserer på grunnleggende og anvendt treningsfysiologi samt idrettsernæring, med mål om å gi en dypere forståelse av fysiologiske responser og tilpasninger til trening, samt ulike faktorer som fremmer prestasjon. Undervisningen kombinerer teori og praksis, og inkluderer flere laboratoriekurs som gir studentene mulighet til å anvende kunnskapen i praksis og fordype seg i de ulike temaene.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har bred kunnskap om sentrale temaer og begreper innen treningsfysiologi og idrettsernæring
- har bred kunnskap om forskning og metoder innen treningsfysiologi og idrettsernæring
- har kunnskap om relevante tester og analyser innen treningsfysiologi og idrettsernæring
Ferdigheter
Studenten
- kan anvende faglig relevante begreper, tester og metoder
- kan orientere seg i relevant forskningslitteratur
- kan undervise og veilede i treningsfysiologi og idrettsernæring
Generell kompetanse
Studenten
- kan formidle sentralt fagstoff både skriftlig og muntlig
- kan på et avansert nivå kommunisere om faglige problemstillinger innenfor kroppsøving og idrettsfag
- kan analysere og reflektere kritisk over forskingsbasert kunnskap relevant for kroppsøving og idrettsfag
- kan gjennomføre, analysere, og rapportere vitenskapelige arbeid i laboratorium (utstyr, rutiner og prosedyrer)
## Krav til forkunnskaper
Ingen
## Undervisnings- og læringsformer
Undervisningen er knyttet til sentralt teoretisk lærestoff. Sentrale arbeidsformer i emnet er forelesninger, laboratoriearbeid, gruppearbeid/-diskusjoner.
## Obligatorisk læringsaktivitet
Følgende obligatoriske læringsaktiviteter må være godkjente for at studenten kan framstille seg til eksamen:
- Deltagelse i obligatorisk undervisning gjør studenten i stand til å kunne gjennomføre vitenskapelige arbeid i laboratorium
- Levert og bestått lab-rapporter som beskriver gjennomført vitenskapelige arbeid i laboratorium (utstyr, rutiner og prosedyrer)
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Individuell skriftlig skoleeksamen, 6 timer.
Karakterskala: A-F, der F er ikke bestått
## Hjelpemidler ved eksamen
Ingen hjelpemidler er tillatt.
