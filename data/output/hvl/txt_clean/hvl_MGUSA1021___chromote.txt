## MGUSA102 Samfunnsfag 1, emne 1 - Innføring i samfunnsfag 1
##  Emneplan for studieåret 2025/2026
## Innhald og oppbygging
Lærarutdanningsfaget samfunnsfag skal førebu studentane til profesjonsrolla som samfunnsfaglærar på mellom- og ungdomstrinnet. Studiet skal gje ei innføring i grunnleggjande ferdigheiter og arbeid med kompetansemål på mellom- og ungdomstrinnet.
Sentralt i studiet står elles arbeid med tilpassa opplæring og vurdering.
Samfunnsfagsstudiet i grunnskulelærarutdanninga er internasjonalt orientert både i innhaldet og i formidlinga av faget. Faget inneheld elles ei balansert innhaldsfordeling mellom geografi, historie og samfunnskunnskap.
I dette emnet vert det lagt vekt på at studenten tileignar seg kunnskap, dugleikar og kompetansar som grunnlag for framtidig arbeid som lærar. Fokuset ligg på sentrale tema innanfor hovudområda i samfunnsfag.
## Læringsutbytte
Ved fullført emne skal studenten ha følgande totale læringsutbytte:
Kunnskapar
Studenten
- har kunnskap om vitskaplege teoriar og metodar i samfunnsfag
- har kunnskap om fagdidaktisk teori og forsking i samfunnsfaget i skulen som er særleg knytta til grunnleggjande ferdigheiter, tilpassa opplæring, vurdering og arbeid med kompetansemål i samfunnsfag på barne- og mellomtrinnet
- har kunnskap om sosialisering, identitetsdanning og ulikskap i eit samfunnsfagleg perspektiv
- har kunnskap om samane som urfolk, om dei nasjonale minoritetane, og om kulturelt mangfald i Noreg
- har kunnskap om samspelet mellom menneske, teknologi og natur med vekt på ressursfordeling, historisk utvikling og berekraft
- har kunnskap om historiske globale prosesser som har konsekvenser fram til i dag
- har kunnskap om samfunnsfaglege problemstillingar knytt til elevane sin digitale kvardag
- har kunnskap om stad og landskap som natur, kultur og historie
Ferdigheiter
Studenten
- kan arbeide med verdiar og haldningar i samfunnsfag i skulen, stimulere til undring om og respekt for mangfald og bruke dette som ressurs i arbeidet med alle elevar
- kan leie læringsprosessar med særleg vekt på å vidareutvikla grunnleggjande ferdigheiter og kompetansar og sikre progresjon i opplæringa
- kan finne søkje, vurdere og tolke ulike typar data og kjelder for å legge til rette for gode læringsprosessar
- kan reflektere over praksis og praksisplanlegging, leiing av læringsarbeid og vurdering av dette som grunnlag for læringsretta tilbakemelding
Generell kompetanse
Studenten
- kan reflektere sjølvstendig og kritisk over samfunnsfaglege spørsmål
- har overblikk over periodar og utviklingsmønster og kan gjere greie for korleis historie og kultur blir konstruert
- kan reflektere sjølvstendig og kritisk over fagdidaktiske spørsmål knytt til opplæringa på mellomtrinnet og ungdomstrinnet
## Krav til forkunnskapar
Ingen
## Tilrådde forkunnskapar
Ingen
## Undervisnings- og læringsformer
Førelesing, gruppearbeid, ekskursjonar, individuelt arbeid og munnleg framføring.
## Obligatorisk læringsaktivitet
- Studentaktive læringsformer lagt til undervisningsøkter er obligatoriske, med krav om 80% deltaking. Det fremgår av undervisningsplanen kva økter dette gjeld.
- Ein av aktivitetane er: Akademisk lesing. Studentane presenterer ein fagleg artikkel på eit seminar.
- Ein anna obligatorisk læringsaktivitet er: Studenten må skrive eit visst antall logger frå undervisningane.
Semesterplanen vil gi nærare retningslinjer for dei obligatoriske læringsaktivitetane.
Dei obligatoriske læringsaktivitetane må vere godkjende av emneansvarleg seinast 2 veker før studenten kan framstille seg til eksamen. Dersom ein obligatorisk læringsaktivitet blir vurdert som ikkje godkjend, skal det bli gitt ei grunngjeving for dette. Studentar som ikkje får godkjend ein obligatorisk læringsaktivitet vil, så langt det let seg gjere innan fastsette fristar, få eit nytt forsøk i inneverande semester.»
## Vurderingsform
Munnleg eksamen, ca. 30 minutt.
Karakterskala A-F, der F tilsvarar ikkje bestått.
## Hjelpemiddel ved eksamen
Ingen hjelpemiddel.
