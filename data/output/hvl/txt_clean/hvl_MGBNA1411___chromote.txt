## MGBNA141 Naturfag 1, emne 1 - Innføring i biologi for grunnskolen
##  Emneplan for studieåret 2025/2026
## Innhold og oppbygning
Naturfag 1 består av to emner, hvert på 15 studiepoeng:
- Naturfag 1, emne 1 - Innføring i biologi for grunnskolen
- Naturfag 1, emne 2 - Innføring i fysikk og kjemi for grunnskolen
Gjennom Naturfag 1 møter studentene sentrale naturfaglige og naturfagdidaktiske tema som er relevante for undervisning i naturfag i grunnskolen på 1.-7. trinn.
Studenten utvikler ferdigheter og generelle kompetanser i å introdusere naturfag for de yngste elevene, og veilede elevenes utvikling i de neste trinnene i skolen. Utvikling av elevene sin sansing, oppdagerglede, nysgjerrighet, naturglede og naturfagspråk er en viktig del av denne kompetansen. Studentene lærer også å legge til rette for utforskende undervisning gjennom praktisk arbeid og dialog.
Emneplanen følger progresjonen i praksis og i de fagovergripende tema slik det går fram av studieprogramplanen og emneplanen for praksis for det aktuelle året.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har grunnleggende kunnskap om naturvitenskapens metoder og tenkemåter som grunnlag for kritisk tenking og utforskende arbeidsmetoder
- har grunnleggende kunnskap i cellebiologi
- har kunnskap om ulike naturtyper og om arter og grupper av organismer som er tilpasset norsk natur
- har kunnskap om økologi og kan greie ut om samspill mellom ulike faktorer i økosystemer
- kjenner til naturfagets rolle i bærekraftig utvikling
- har kunnskap om menneskekroppens organsystemer og hvordan disse henger sammen
- har kunnskap om og kan drøfte sammenhenger mellom livsstil og folkehelse
- har kunnskap om elevers læring i naturfag og hvordan man kan legge til rette for begrepsdannelse og utvikling av elevers naturfaglige språk
- har kunnskap om hvordan man kan legge til rette for elevers læring i naturfag gjennom utforskende læringsaktiviteter som for eksempel praktisk arbeid og dialog
- har kunnskap om hvordan arbeid med naturfag kan bidra inn i begynneropplæringen
Ferdigheter
Studenten
- kan legge til rette for å gjennomføre varierte naturfaglige læringsaktiviteter inne og ute med bruk av relevant utstyr
- kan legge til rette for å utvikle elevers sansing, undring og naturglede
- kan legge til rette for utvikling av elevers muntlige og skriftlige ferdigheter i naturfag
Generell kompetanse
Studenten
- har innsikt i naturfagets betydning som allmenndannende fag og rolle i tverrfaglige tema som bærekraftig utvikling, folkehelse og livsmestring
- kan gjennomføre naturfagundervisning i samsvar med gjeldende læreplan for 1.-7. trinn.
## Krav til forkunnskaper
Ingen
## Anbefalte forkunnskaper
Ingen
## Undervisnings- og læringsformer
Undervisning er en kombinasjon av felles digital undervisning på tvers av campus og samlingsbasert undervisning på campus som den enkelte student tilhører.
Arbeidsformene vil variere mellom forelesninger, diskusjoner, demonstrasjoner, feltarbeid, ekskursjoner, oppgaveløsning og undervisningsøvelser.
Feltarbeid er en viktig del av studiet og det forutsettes at studentene deltar på dette. Feltarbeid og ekskursjon kan innebære overnatting. Studenter må være forberedt på å betale en egenandel inntil 2000 kr som blir oppgitt ved semesterstart. Egenandel vil være ulike for campusene. Det blir lagt til rette for kompensatoriske aktiviteter dersom man ikke kan delta.
## Obligatorisk læringsaktivitet
Gjennom semesteret skal studentene ha obligatoriske læringsaktiviteter som dokumenterer utvikling av faglig og fagdidaktisk kompetanse. De obligatoriske læringsaktivitetene skal innbefatte:
- Minimum 3 læringsaktiviteter som rapportskriving fra ekskursjoner eller annet praktisk arbeid, både i gruppe og individuelt
- Arbeid knyttet til praksis. Enkeltemnestudenter som ikke skal ha praksis, får tilbud om alternativ læringsaktivitet.
- Deltakelse på ekskursjoner og feltarbeid.
Det vil bli gitt nærmere retningslinjer for de obligatoriske læringsaktivitetene ved semesterstart. De som ikke kan delta på ekskursjoner og feltarbeid, må utføre alternative oppgaver. De obligatoriske læringsaktivitetene må være gjennomført til fastsatte frister og godkjent før en kan gå opp til eksamen.
## Vurderingsform
Muntlig eksamen, 30 min.
Karakterskala A-F, der F tilsvarer ikke bestått.
## Hjelpemidler ved eksamen
Ingen hjelpemidler
