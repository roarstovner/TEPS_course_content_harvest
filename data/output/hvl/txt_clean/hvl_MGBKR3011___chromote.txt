## MGBKR301 KRLE 2, emne 1 - Hellige tekster, sekularisering, mangfold og religionskritikk
##  Emneplan for studieåret 2025/2026
## Innhold og oppbygning
KRLE 2 (30 sp) er delt inn i to emner som hver utgjør 15 sp. I KRLE 2, emne 2 utgjør FoU-oppgaven 7,5 sp. Til sammen omfatter de to emnene fordypning i de fire hovedområdene i studiefaget: fagdidaktikk, kristendomskunnskap, religions- og livssynskunnskap, etikk og filosofi.
I KRLE 2, emne 1 legges det vekt på grundig kunnskap om hellige tekster i tilknytning til islam og kristendommen. Kunnskap og refleksjon om sentrale filosofiske og etiske problemstillinger knyttet til minoritetsspørsmål og sekularisering, samt religionskritikk står sentralt i emnet. Studentene skal også arbeide med ferdigheter og kritisk refleksjon knyttet til estetiske arbeidsformer og digitale verktøy tilpasset de ulike alderstrinn.
Emneplanen følger progresjonen i praksis og i de fagovergripende tema slik det går fram av studieprogramplanen og emneplanen for praksis for det aktuelle året.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har grundig kunnskap om et utvalg av tekster og aktuelle perspektiv knyttet til islam
- har grundig kunnskap om et utvalg av tekster og aktuelle perspektiv tilknyttet kristendommen
- har kunnskap om mangfold innen kristendommen og islam globalt og lokalt
- har kunnskap om sentrale problemstillinger knyttet til mangfold og sekularisering
- har kunnskap om ytre og indre religionskritikk vedrørende religion generelt og kristendom og islam spesielt
- har kunnskap om estetiske arbeidsformer i KRLE-faget tilpasset ulike alderstrinn
- har kunnskap om norrøn religion og nyreligiøsitet
- har kunnskap om dagsaktuell teori knyttet til forståelsen av religion
Ferdigheter
Studenten
- kan gjøre rede for hellige tekster innen kristendom og islam og kildekritikk
- kan gjøre rede for ulike praksiser og intra-religiøst mangfold innen kristendommen og islam
- kan utarbeide og kritisk vurdere undervisningsopplegg som involverer estetiske arbeidsformer og digitale verktøy
- kan drøfte filosofiske og etiske problemstillinger knyttet til moderniteten
Generell kompetanse
Studenten
- har grundig kunnskap om muslimsk og kristent mangfold globalt og nasjonalt med kompetanse til å anvende denne kunnskapen i undervisning og fagutvikling.
- har grundig kunnskap om estetiske arbeidsformer og digitale verktøy og kan anvende disse i undervisning og fagutvikling på ulike trinn
- kan integrere grunnleggende ferdigheter i undervisning og fagutvikling innen KRLE-faget
## Krav til forkunnskaper
Ingen
## Anbefalte forkunnskaper
- MGBKR101: KRLE 1, emne 1 - Religioner, livssyn og fagdidaktikk
- MGBKR201: KRLE 1, emne 2 - Kristendom, filosofi og etikk
## Undervisnings- og læringsformer
Undervisningen organiseres med forelesninger, gruppearbeid og studentaktiviteter. Studentaktivitet i form av individuelle oppgaver og arbeid i grupper. Det legges vekt på arbeidsformer som innebærer bruk av IKT. Studenten har selv ansvar for egen læring. Arbeid med obligatoriske læringsaktiviteter er delvis integrert i undervisningen.
## Obligatorisk læringsaktivitet
- Gruppearbeid knyttet til kristendommen eller islam. Oppgaven består av en skriftlig og en muntlig del. Den skriftlige delen skal være knyttet til kildetekster og faglitteratur. Den muntlige delen skal være knyttet til estetiske arbeidsmåter. Utdypende retningslinjer vil bli gitt ved studiestart.
- Det er krav om fremmøte i minst 80% av den studentaktive undervisningen i emnet. Nærmere retningslinjer blir gitt ved semesterstart.
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.»
## Vurderingsform
Hjemmeeksamen, 3 dager.
Karakterskala A til F, der F tilsvarer ikke bestått.
## Hjelpemidler ved eksamen
Alle hjelpemidler er tillatt.
