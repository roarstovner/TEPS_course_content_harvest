## MGBKR501 KRLE 3, emne 1 - Vitenskapsteori, metodelære og forskningsetikk
##  Emneplan for studieåret 2025/2026
## Innhold og oppbygning
I syklus 2 skal studentene ta tre emner med fordypning i KRLE-fagets vitenskapelige, samfunnsmessige, og didaktiske forankring og særpreg. Dette første av disse tre emnene gir en generell innføring i vitenskapsteori, metodelære og forskningsetikk med henblikk på den vitenskapsteoretiske posisjoneringen av det forestående masterarbeidet. Emnet vektlegger vitenskapsteoretiske problemer, begreper og teorier med relevans for KRLE-faget, og gir en innføring i relevant metodelære med vekt på hermeneutiske og samfunnsvitenskapelige metoder, samt forskningsetikk og regelverk knyttet til sensitive personopplysninger og sårbare grupper.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har inngående kunnskap om sentrale begreper, problem og posisjoner innen vitenskapsteorien
- har inngående kunnskap om sentrale forskningsmetoder innen humaniora og samfunnsvitenskap
