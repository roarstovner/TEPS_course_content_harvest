## LUPEKI202 Idrettsaktiviteter 1 og bevegelseslære
##  Emneplan for studieåret 2025/2026
## Innhold og oppbygning
Emnet består av teoretisk og praktisk undervisning og gir grunnleggende kunnskap om funksjonell anatomi, bevegelseslære (biomekanikk), idrettsskader og skadeforebyggende trening. I tillegg vil det være praktisk undervisning i basistrening og ulike idretts- og bevegelsesaktiviteter. Bevegelseskompetanse har betydning for barn, unge og voksnes helhetlige utvikling og livsmestring. Studentene skal lære hvordan ulike idretts- og bevegelsesaktiviteter kan organiseres for å fremme utvikling, glede og mestring hos alle elever uansett forutsetninger.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- kan analysere og vurdere ulike bevegelsesmønstre og kan anvende denne kunnskapen i undervisning i kroppsøving og idrettsfag
- har bred kunnskap om idrettsaktiviteter og andre bevegelsesaktiviteter
- kan analysere faglige og didaktiske problemstillinger og begrunne egne valg i undervisning av idrettsaktiviteter og andre bevegelsesaktiviteter
- har bred kunnskap om naturvitenskapelige perspektiver på kroppen i bevegelse
- har kjennskap til nyere læringsmetoder i laboratorium
Ferdigheter
Studenten
- kan analysere og vurdere elevers ulike forutsetninger i kroppsøving og idrettsfag, og bruke dette som grunnlag for tilpasset opplæring
- kan ivareta elevers sikkerhet i ulike aktiviteter og bevegelsesmiljø, og undervise om forebygging og behandling av idrettsskader
- kan analysere og legge til rette for, lede og veilede læringsarbeid gjennom varierte arbeidsmåter, deriblant digitale hjelpemidler, innen idrettsaktiviteter og andre bevegelsesaktiviteter
Generell kompetanse
Studenten
- har kunnskap om funksjonell anatomi og bevegelseslære
- har grunnleggende kunnskap innenfor utvalgte idretts- og bevegelsesaktiviteter, idrettsskader og skadeforebyggende trening
- kan tilrettelegge for opplæring innenfor ulike idretts- og bevegelsesaktiviteter hvor elevene utvikler autonomi og medvirkning
- kan beherske fagområdets uttrykksformer, og er i stand til å samarbeide med andre relevante aktører
- kan kommunisere om faglige problemstillinger innenfor emnet, både med aktører i og utenfor skoleverket
- kan analysere og reflektere kritisk over forskningsbasert kunnskap og ulike kunnskapssyn relatert til emnet
## Krav til forkunnskaper
Ingen
## Undervisnings- og læringsformer
Undervisnings- og læringsformene i dette emnet er knyttet både til teoretisk og praktisk undervisning. Teoretisk kunnskap implementeres også i den praktiske undervisningen. Studentene skal jobbe individuelt og i grupper, og studentaktive læringsformer inngår også som en viktig del av emnet.
## Obligatorisk læringsaktivitet
- Deltagelse i obligatorisk undervisning skal gi studenten grunnleggende kunnskap innenfor utvalgte idretts- og bevegelsesaktiviteter, om idrettsskader, og om skadeforebyggende trening
- Skriftlig innlevering knyttet til praktiske aktiviteter
- Seminar relatert til problemstillinger innenfor anatomi og bevegelseslære
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Individuell praktisk eksamen med påfølgende muntlig eksaminasjon (totalt 30 minutter).
Karakterskala A-F, der F tilsvarer ikke bestått.
## Hjelpemidler ved eksamen
Skjelett
