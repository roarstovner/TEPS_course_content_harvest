## LUPEM302 Workshoping og community music
##  Emneplan for studieåret 2025/2026
## Innhold og oppbygning
Emnet tilbys ikke studieåret 2025/2026.
I både skole og frivillig musikkliv kan man som musikkpedagog arbeide med mennesker i sammenhenger der alternative former for musikalsk ledelse er hensiktsmessige eller nødvendige. Dette emnet er en innføring i Community Music som fagområde og arbeidsmetode.
Emnet har fokus på ledelse av ulike ensembler/musikalske grupperinger og tilrettelegging og tilpassing av aktiviteter. Rollen som fasilitator/tilrettelegger skal utforskes og utvikles gjennom praktisk arbeid og teoretiske perspektiver i tillegg til videreutvikling av egne musikalske ferdigheter.
Sentrale tema i emnet er:
- Community Music
- Workshoping og workshopledelse
- Musikkpedagogikk
- Praktisk gehør og arrangering
- Ensemble
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har bred kunnskap om Community Music som fagfelt
- har kunnskap om etiske, musikalske og metodiske problemstillinger i forbindelse med utøvende aktiviteter
- har kunnskap om musisering som relasjonell og kontekstuell virksomhet
- har kunnskap om hvordan ledelse av kreative og estetiske læreprosesser i musikk kan tilpasses deltakere med forskjellig nivå og bakgrunn
Ferdigheter
Studenten
- kan observere, beskrive og reflektere over utvalgte hendelser i ulike musikkaktiviteter og sette disse i relasjon til sentrale begreper innen Community Music
- kan tilrettelegge, skape og dokumentere musikk for ulike arenaer
- kan analysere, motivere og fasilitere/legge til rette for relasjonell musisering og gruppeprosesser på ulike arenaer for feltarbeid
- kan lede musikalske workshops og være sensitiv for deltakerne sine innspill
Generell kompetanse
Studenten
- kan reflektere over musikken sin rolle som kommunikasjonsmedium og kulturuttrykk
- kan kommunisere om og reflektere rundt problemstillinger knyttet til musikk, musikalsk samvær og personlig vekst
## Krav til forkunnskaper
Ingen
## Anbefalte forkunnskaper
- LUPEM102 Musikerskap 1
- LUPEM104 Musikerskap 2
- LUPEM201 Ensemble
## Undervisnings- og læringsformer
Arbeidsformene i emnet vil veksle mellom praktisk skapende arbeid, forelesninger, prosjekt- og gruppearbeid, fremføringer og veiledning. Undervisning vil foregå i grupper og individuelt der det er hensiktsmessig. Det kreves at studentene kan arbeide selvstendig gjennom øving og egeninnsats. Den enkelte student har ansvar både for egen og medstudentenes læring, og det er derfor obligatorisk frammøte.
## Obligatorisk læringsaktivitet
- Obligatoriske læringsaktiviteter i undervisning. Det er obligatorisk deltakelse i seminar, ulike former for ferdighetstrening og arbeid i grupper. Fraværsgrense er 20%.
- Gruppeoppgave der studentene gjennom "prøverommet" skal utvikle en workshop eller undervisningsøkt basert på "Community Music". Her står innøving og formidling av musikk i fokus.
- Gruppeoppgave: Studentene skal gjennomføre workshop med relevant innhold i kulturskole eller på folkehøgskole
- Individuell oppgave: Fasilitering og ledelse av relasjonell musisering på selvvalgt arena. Oppgaven blir veiledet. Læringsaktiviteten kobles til Community Music som kunnskaps- og fagfelt.
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
Nærmere retningslinjer for læringsaktivitetene gis ved semesterstart.
## Vurderingsform
Individuell muntlig eksamen, 30 minutter.
Studenten skal gjøre rede for ett av prosjektarbeidene i de obligatoriske læringsaktivitetene, knyttet opp mot teori som er relevant for læringsutbyttene i emnet.
Karakterskala A-F, der F tilsvarer ikke bestått.
## Hjelpemidler ved eksamen
Alle hjelpemidler er tillatt.
