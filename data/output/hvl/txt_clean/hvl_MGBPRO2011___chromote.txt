## MGBPRO201 Profesjonsemne 2
##  Emneplan for studieåret 2025/2026
## Innhold og oppbygning
Profesjonsøkter er temadager med et profesjonsfaglig innhold og et danningsperspektiv på tvers av fag, klasser og trinn. Profesjonsøktene skal bidra til å gi utdanningen helhet og integrasjon, og skal kunne forberede studentene på de oppgaver og problemstillinger de vil møte som lærere i grunnskolen.
Denne emneplanen gjelder for profesjonsøktene i 2. studieår.
Fagovergripende tema 2. studieår:
1. Psykososialt læringsmiljø
​Utdanningen skal sikre at studenten får den ferdigheten, kunnskapen og kompetansen som en lærer må ha for å skape et trygt psykososialt læringsmiljø og forebygge og håndtere krenkelser, mobbing, trakassering og diskriminering. Utdanningen må gi studenten kunnskap og kompetanse til å møte ulike likestillingsutfordringer i skolen. Studenten skal kunne utøve et normkritisk perspektiv og ha øye for elevene sin psykiske helse og psykososiale risikofaktorer i skolehverdagen. På bakgrunn av faglige vurderinger skal studenten raskt kunne sette i verk nødvendige tiltak og kunne etablere samarbeid med relevante faginstanser.
Å skape et godt psykososialt skolemiljø handler om å realisere elevenes menneskerettigheter (NOU2015:2).
§9A-2 slår fast at alle elever har rett til et godt og trygt skolemiljø som fremmer helse, trivsel og læring.
Læringsmiljø kan oppfattes som de samlede kulturelle, relasjonelle og fysiske forholdene på skolen som har betydning for elevene sin helse, trivsel og læring (Meld. St. 28 (2015-2016), s. 14).
2. Samiske forhold
​Utdanningen skal kvalifisere studenten til å ta hånd om opplæringen om samiske forhold, samiske barn sine rettigheter og det samiske folket som anerkjent urfolk. Samisk kultur og samfunnsliv er en viktig del av den felles kulturarven. Opplæring for samiske elever står i en særstilling i norsk grunnopplæring. Studenten må derfor få kunnskap om det samiske innholdet i de nasjonale læreplanene for grunnopplæringen og om samiske elever sine rettigheter.
3. Vold og overgrep
​Utdanningen skal kvalifisere studenten til å ta hånd om opplæringen om samiske forhold, samiske barn sine rettigheter og det samiske folket som anerkjent urfolk. Samisk kultur og samfunnsliv er en viktig del av den felles kulturarven. Opplæring for samiske elever står i en særstilling i norsk grunnopplæring. Studenten må derfor få kunnskap om det samiske innholdet i de nasjonale læreplanene for grunnopplæringen og om samiske elever sine rettigheter.
​Utdanningen skal sikre at studenten har kunnskap om barn i vanskelige livssituasjoner inkludert kunnskap om vold og seksuelle overgrep mot barn. Studenten skal kunne identifisere tegn på vold eller seksuelle overgrep og kjenne til hvordan nødvendige tiltak skal iverksettes. Tema skal også koples til praksis. Studenter bør ha kunnskap om omfanget av vold og seksuelle overgrep i samfunnet, og de gjeldende prosedyrene knyttet til varsling i saker der barn er utsett for vold og/eller overgrep.
Anbefalt litteratur: Risøy, B. og Eilifsen, M. (2021): Komplementerende kunnskap i grunnskolelærerutdanningene, Universitetsforlaget, Totalt omfang: 200 s.
## Læringsutbytte
1. Psykososialt læringsmiljø
Kunnskaper
Studenten
- har forskingsbasert kunnskap om sentrale prinsipper og forhold som kan fremme et godt psykososialt miljø i elevgrupper, klasser og på skoler, samt om gjeldende lovverk for skolen (Opplæringslovas §9A, FNs konvensjon om barnets rettigheter).
- har kunnskap om utfordringer barn og unge kan møte, i og utenfor skolen, og om ferdigheter som kan hjelpe elevene til å mestre motgang og vansker i livet.   
- kjenner til prosedyrer for varsling og ivaretakelse av elever ved mistanke om mobbing, diskriminering eller dersom eleven er i en vanskelig livssituasjon.   
 Ferdigheter 
Studenten
- kan bidra til å analysere, kartlegge og kritisk vurdere det psykososiale miljøet til elevene, og sikre elevmedvirkning i prosessene.
- kan identifisere tegn på mobbing og sette i verk nødvendige pedagogiske tiltak på skole- og individnivå, herunder etablere samarbeid med hjem og relevante faginstanser. 
Generell kompetanse 
Studenten
- kan bidra til forebygging av negative psykososiale miljø i skolen og utvikling av gode psykososiale miljø i elevgrupper ved skolen.  
2. Samiske forhold
Kunnskaper
Studenten
- har kunnskap om samisk historie, mangfold i samisk språk, kultur og samfunnsliv
- har kunnskap om samisk språk som offisielt språk i Norge og rettighetene til samiske elever og samene som urbefolkning
Ferdigheter
Studenten
- kan alene og samme med andre planlegge, gjennomføre og vurdere undervisning om samene og samiske forhold på ulike klassetrinn og i ulike fag 
- kan ivareta rettighetene til samiske elever
Generell kompetanse
Studenten
- kan reflektere over skolens rolle i utviklingen av identiteten til elevene og skolens formidling av samisk kultur og historie
3. Vold og overgrep
Kunnskaper
Studenten
- har kunnskap om ulike former for omsorgssvikt, vold og seksuelle overgrep, og kjenne til tegn og symptom på dette.
- har kunnskap om lovverk og sentrale arbeidsdokument knytte til disse problemstillingene
- har kunnskap om hvordan vold og overgrep kan avdekkes, og kjenne til plikter og prosedyrer knyttet til varsling og oppfølging.
Ferdigheter
Studenten
- kan bevisstgjøre og samtale med barn om vold og seksuelle overgrep
Generell kompetanse
Studenten
- har et bevisst forhold til at barn kan være utsatt for vold og overgrep, og kan bidra til åpenhet om temaet i undervisninga.
## Krav til forkunnskaper
Ingen
## Anbefalte forkunnskaper
MGBPRO101
## Undervisnings- og læringsformer
Undervisningen skjer i klasser, større grupper, digitalt og på ulike læringsarenaer. Aktiv studentdeltakelse er forventet og undervisningen vektlegger studentaktive læringsformer.
Variasjon mellom introduksjoner, arbeid i grupper, utforming av tekst/podkast/film, digitale og fysiske rammer.
## Obligatorisk læringsaktivitet
I profesjonsøktene blir det lagt opp til læringsformer som krever aktiv studentdeltakelse. Det er derfor obligatorisk å møte på profesjonsøktene.
Det skal være progresjon i arbeidsformene fra å bidra til at studenten har, kan gjøre rede for og bruke kunnskap til at studenten kan vise kritisk refleksjon, analyse, metakognitiv kompetanse og selvstendighet. Dette krever at studentene deltar aktivt i undervisningen. Studenten får trening i å stille kritiske spørsmål, søke fagkunnskap, kunne kritisk vurdere, gjøre seg nytte av og videreformidle kunnskap både muntlig og skriftlig. Studenten får erfaring med varierte undervisningsformer og læringsaktiviteter som integrerer fag, fagdidaktikk og praksis.​
For å få bestått emnet kreves det minimum 80% oppmøte på profesjonsøktene gjennom studieåret.
## Vurderingsform
Individuell hjemmeeksamen med flervalgsoppgaver. Individuell innlevering, men samarbeid er tillatt.
Karakterskala: Bestått/Ikke bestått
## Hjelpemidler ved eksamen
Alle hjelpemidler er tillatt. For mer informasjon om bruk av kunstig intelligens (KI) se Innlevering av heimeeksamen og oppgåver - Høgskulen på Vestlandet (hvl.no).
