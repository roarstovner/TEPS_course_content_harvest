## MGUMU503 Musikk 3, emne 3 - Musikkpedagogisk grunnlagstenking, tradisjoner og utviklingstrekk
##  Emneplan for studieåret 2025/2026
## Innhold og oppbygning
I dette emnet skal studentene tilegne seg inngående kunnskaper om musikkpedagogisk teori og praksis sett i lys av relevante tradisjoner og utviklingstrekk innen forskning og utviklingsarbeid, videreutvikle egen musikkdidaktiske kompetanse og kunne anvende og reflektere over slike kunnskaper og ferdigheter i forhold til grunnskolens opplæring.
Studentene skal kritisk kunne reflektere over musikkfagets bidrag til aktuelle samfunnsutfordringer. Prosjektbeskrivelse for masteroppgaven skal utarbeides i løpet av emnet.
## Læringsutbytte
En student som har fullført emnet skal ha følgende læringsutbytte definert i kunnskap, ferdigheter og generell kompetanse:
Kunnskaper
Studenten
- Har avansert kunnskap om musikkpedagogikk som fagområde og forskningsfelt, og kan sette denne kunnskapen i relasjon både til skolefaget musikk og til store samfunnsutfordringer som for eksempel bærekraft
- Har inngående og forskningsbasert kunnskap om skolefaget musikk, dets verdigrunnlag og historie
- Har avansert teoretisk og praktisk kunnskap om ungdoms musikkulturelle kontekster og musikalske oppvekstvilkår
- Har inngående kunnskap om musikkdidaktiske problemstillinger på mellom- og ungdomstrinnet
Ferdigheter
Studenten
- Kan analysere og forholde seg kritisk til nasjonal og internasjonal musikkpedagogisk forskning og anvende denne kunnskapen i profesjonsutøvelsen
- Kan analysere musikkpedagogiske og -didaktiske problemstillinger og bruke denne innsikten i undervisning, forsknings- og utviklingsarbeid
- Kan bruke egen utøverkompetanse reflektert i musikkpedagogisk virksomhet i skolen
- Kan planlegge og gjennomføre undervisning som fremmer elevers kritiske og estetiske kompetanse, samt deres evne til å reflektere over egen læring og utvikling
- Kan vurdere digitale uttrykk og ressurser kritisk og bruke dem i musikkopplæringen
- Kan analysere og vurdere læreplan i musikk, egen undervisning og elevers læring på grunnlag av musikkpedagogisk forskning
Generell kompetanse
Studenten
- Kan bruke fagspesifikke begreper og perspektiv til å kritisk analysere og drøfte empiriske, teoretiske, etiske og samfunnsmessige problemstillinger i tilknytning til musikkfaget i skolen
- Kan systematisk planlegge, evaluere, revidere og lede læringsopplegg i musikkfaget
- Kan på avansert nivå formidle og kommunisere om musikkpedagogiske, musikkdidaktiske og estetiske problemstillinger knyttet til profesjonsutøvelse i musikkfaget i skolen
- Kan bidra til utviklingsarbeid som fremmer musikkfaglig og musikkpedagogisk nytenkning
## Krav til forkunnskaper
Ingen
## Anbefalte forkunnskaper
Musikk 1 og 2 (60 sp) i syklus 1, eller tilgrensende.
## Undervisnings- og læringsformer
Forelesning, litteraturstudier, forskningsarbeid og prosjekt, seminar og kollokviegrupper, workshop.
## Obligatorisk læringsaktivitet
- Ferdigstille prosjektbeskrivelse for masteroppgaven
- Registrere masterstudien hos SIKT og Bergen kommune (om nødvendig)
- Godkjente pålagte skriftlige og muntlige arbeider
- Godkjente frammøtekrav knyttet til noen av de obligatoriske læringsaktivitetene, for eksempel seminar om tidligere masteroppgaver, og seminar om egen prosjektbeskrivelse
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
Godkjente obligatoriske læringsaktiviteter er gyldig i to semestre etter godkjenning.
## Vurderingsform
Individuell muntlig eksamen (20 minutter) over oppgitt emne fra pensum. Eksamensoppgaver blir levert ut til alle studenter ca. 4 uker før eksamen, trekking finner sted 2 uker før eksamen.
Eksamensspråk er norsk eller engelsk (valgfritt).
10 minutters samtale med sensorene etter presentasjonen.
Karakterskala A-F, der F tilsvarer ikke bestått.
## Hjelpemidler ved eksamen
Alle hjelpemidler er tillatt.
