## MGUNOR401 Norsk på ungdomssteget 2: Litteratur, kultur og historie
##  Emneplan for studieåret 2025/2026
## Innhald og oppbygging
Norsk 2 emne 2 - Litteratur, kultur og historie (MGUNOR401) bygger på Norsk på mellomsteget 1: Språk- og tekstkunnskap og Norsk på mellomsteget 2: Litteratur- og tekstkunnskap.
Emnet går parallelt med MGUNOR301 Norsk på ungdomssteget 1: Språk, kultur og historie.
Emnet gir studentane innsikt i eit mangfald av litterære tekstar frå ulike tider. Emnet gir litteraturhistorisk og litteraturteoretisk kunnskap, og legg til rette for drøfting av sentrale fagdidaktiske spørsmål i norskundervisninga. Studentane får utvikle den litterære og litteraturdidaktiske kompetansen i lys av estetiske, retoriske og historiske perspektiv.
## Læringsutbytte
Ved fullført emne skal studenten ha følgjande totale læringsutbytte:
Kunnskapar
Studenten
- har god litteraturhistorisk oversikt
- har kunnskapar om kva for funksjonar lesing og skriving har, og har hatt i kulturen vår
- har god kjennskap til nordisk litteratur, inkludert samisk
- har gode kunnskapar om litteraturdidaktiske perspektiv og litteraturteoretiske innfallsvinklar
- har utvida innsikt i korleis ein kan arbeide med lesemotivasjon, leselyst og leseforståing
- har kunnskapar om faghistorie, og om læreplanen i norsk for ungdomssteget
Ferdigheiter
Studenten
- kan lese, analysere, tolke og samanlikne tekstar skrivne for born og ungdom, sjå dei i eit historisk perspektiv og setje dei inn i ein større kulturell og offentleg samanheng
- kan bruke læreplanen i faget til å formulere mål for norskopplæringa og relevante kriterium for vurdering
- har kjennskap til samansette tekstar, historikken til og teoriar om desse
- har kunnskapar om retorikk i munnlege og skriftlege tekstar i tradisjonelle og moderne medium
- har kunnskap om vitskapsteoretiske problemstillingar innanfor norskdidaktisk forsking og inngåande kunnskap om det valte FOU-emnet/fordjupingsemnet
Generell kompetanse
Studenten
- har innsikt i norskfaget ut frå forsking og i høve til fagets historie og kan reflektere kritisk og konstruktivt ut frå desse perspektiva
- kan sjå faget i eit større danningsperspektiv og undervisninga som ein del av opplæringa i eit aktivt deltakardemokrati
- kan vurdere norskfaget og eigen praksis som norsklærar og grunngi vurderingane
- kan analysera relevant forsking, har gode ferdigheiter i akademisk skriving og kan analysera og formidla eit samansett fagstoff på ein overtydande måte
## Krav til forkunnskapar
Ingen
## Tilrådde forkunnskapar
Norsk 2 emne 2 - Litteratur, kultur og historie (MGUNOR401) bygger på Norsk på mellomsteget 1: Språk- og tekstkunnskap og Norsk på mellomsteget 2: Litteratur- og tekstkunnskap.
## Undervisnings- og læringsformer
Emnet har varierte arbeidsformer og obligatoriske læringsaktivitetar som bidreg til å realisere ei lærande, aktiv og nærverande studentrolle. Arbeidsformene vil veksle mellom lærarstyrt klasseromsundervisning og varierte, studentaktive læringsformer, som t.d. rettleiing, studentframlegg og fagleg arbeid i større og mindre grupper i undervisningsøktene. Studentane skal altså vere både mottakarar, aktive deltakarar, samtalepartnarar, rettleiarar for medstudentar og observatørar i klasserommet. Innhaldet i undervisninga blir rekna som pensum.
## Obligatorisk læringsaktivitet
Dei obligatoriske læringsaktivitetane i emnet avheng av kva studenten vel til FoU-oppgåva:
- Litterært tema: Obligatorisk deltaking på oppgåveseminar
- Ikkje-litterært tema: Tre obligatoriske læringsaktivitetar. To skriftlege og ein munnleg komponent. Dei to skriftlege læringsaktivitetane skal inngå i vurderingsmappa
Dei obligatoriske læringsaktivitetane må vere godkjende av emneansvarleg seinast 2 veker før studenten kan framstille seg til eksamen. Dersom ein obligatorisk læringsaktivitet blir vurdert som ikkje godkjend, skal det bli gitt ei grunngjeving for dette. Studentar som ikkje får godkjend ein obligatorisk læringsaktivitet vil, så langt det let seg gjere innan fastsette fristar, få eit nytt forsøk i inneverande semester.
I tillegg har kvar undervisningsøkt ei øvingsoppgåve som det er obligatorisk å delta i. For å kunne gå opp til eksamen, må studentane ha vore med på 80% av desse oppgåvene.
Målform: Bokmål og nynorsk. Faglærar organiserar.
## Vurderingsform
Studenten skal skrive FoU-oppgåve enten i MGUNOR301 (språk) eller MGUNOR401 (litteratur).
Dersom studenten skriv FoU-oppgåve i gjeldande emne, MGUNOR401, er eksamen denne:
- Individuell eller parvis skriftleg FoU-oppgåve. Oppgåva skal vere profesjonsretta. Målform: Valfri
- Munnleg eksamen
- Vekting: Oppgåve 60 % og munnleg eksamen 40 %. Karakterskala: A-F, der F svarar til ikkje bestått. Begge delar må være bestått for å få karakter i emnet. Ved ikkje bestått på ein av delane, kan den delen som ikkje er bestått bli tatt som ny eksamen. Det er mogeleg å levere forbetra versjon (FoU-oppgåve) i påfølgjande semester. Det er berre mogeleg å levere forbetra versjon med same problemstilling ein gong. Etter dette må det skrivast heilt ny FoU-oppgåve.
Dersom studenten skriv FoU-oppgåve i emne MGUNOR301, er eksamen i gjeldande emne, MGUNOR401, denne:
- Mappevurdering av to av i alt tre innleverte tekstar. Målform: Bokmål og nynorsk. Faglærar organiserer.
- Munnleg eksamen
- Vekting: Mappevurdering 60% og munnleg eksamen 40%. Karakterskala: A-F, der F svarar til ikkje bestått. Begge delar må være bestått for å få karakter i emnet. Ved ikkje bestått på ein av delane, kan den delen som ikkje er bestått bli tatt som ny eksamen. Ved ikkje bestått mappevurdering kan det leverast forbetra versjon av mappa til ny eksamen.
## Hjelpemiddel ved eksamen
- FoU-oppgåve: Alle hjelpemiddel er tillate. For informasjon om bruk av kunstig intelligens (KI) sjå Innlevering av heimeeksamen og oppgåver - Høgskulen på Vestlandet (hvl.no)
- Mappevurdering: Alle hjelpemiddel er tillate. For informasjon om bruk av kunstig intelligens (KI) sjå Innlevering av heimeeksamen og oppgåver - Høgskulen på Vestlandet (hvl.no)
- Munnleg eksamen: Ingen hjelpemiddel
