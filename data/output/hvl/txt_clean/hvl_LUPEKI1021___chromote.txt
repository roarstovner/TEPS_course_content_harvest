## LUPEKI102 Bevegelsesaktiviteter og friluftsliv 1
##  Emneplan for studieåret 2025/2026
## Innhold og oppbygning
Kjernen i kroppsøving og idrettsfag er bevegelses- og idrettsaktivitet og den betydning bevegelse og forskjellige bevegelseskulturer har for barn og unges utvikling, læring og danning. Emnet er didaktisk forankret i gjeldende læreplaner. Med utgangspunkt i barn og unges bevegelseskulturer og tradisjonelle bevegelses- og idrettsaktiviteter skal studenten utvikle praktiske ferdigheter og tilegne seg forskningsbasert kunnskap om kroppslig læring, lek og bevegelses- og idrettsaktiviteter i ulike bevegelsesmiljøer. I emnet skal studenten også tilegne seg kunnskap og ferdighet i svømmeopplæring og livredning. Dette skal videre gi grunnlag for å styrke ferdigheter i planlegging, organisering, tilrettelegging og veiledning av aktivitet for alle elever, samt ivareta egen og elevers sikkerhet i ulike aktiviteter og bevegelsesmiljø.
Emnet inneholder nærfriluftsliv med overnatting.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- kan analysere og ta i bruk læreplanverket og læreplaner i kroppsøving og begrunne valg av mål, innhold og arbeidsmåter med utgangspunkt i fagdidaktisk teori og praksis i grunnskolen
- har kunnskap om kroppslig læring, lek og andre bevegelses- og idrettsaktiviteter i ulike miljø og kulturelle kontekster
- har kunnskap om barn og unges psykiske, fysiske og motoriske utvikling og læring i ulike sosiale, språklige, religiøse og kulturelle kontekster
- har kunnskap om svømme- og livredningsopplæring
- kan analysere faglige problemstillinger og begrunne egne valg i undervisning av motorikk, lek, svømming og andre bevegelses- og idrettsaktiviteter
Ferdigheter
Studenten
- har erfaring med kroppslig læring, motorikk, lek og andre bevegelses- og idrettsaktiviteter i ulike kulturelle kontekster
- kan gjennomføre og lede praktiske og estetiske læringsprosesser knyttet til kroppsøving og idrettsfag
- kan planlegge og gjennomføre lek, svømmeopplæring og ulike aktiviteter tilpasset ulike utviklings- og ferdighetsnivå
- kan utføre grunnleggende svømmeopplæring og livredning
- kan analysere og legge til rette for, lede og veilede læringsarbeid gjennom varierte arbeidsmåter, deriblant digitale hjelpemidler
Generell kompetanse
Studenten
- kan gjennom aktivitet og refleksjon opparbeide seg kompetanse om bevegelseskulturer i stadig endring
- kan delta i samhandling med andre og arbeide selvstendig med aktivitetene
- kan observere, analysere og vurdere didaktiske element i aktivitetene
## Krav til forkunnskaper
Ingen
## Undervisnings- og læringsformer
Undervisnings- og læringsformene i dette emnet er knyttet til både teoretiske og praktiske tilnærminger, med hovedvekt på praktisk undervisning inne og ute. Emnet fokuserer på aktiviteter som kan gjennomføres på campus, i svømmebasseng og i nærmiljøet. Det ligger en tur med overnatting til emnet.
## Obligatorisk læringsaktivitet
Følgende obligatoriske læringsaktiviteter må være godkjente for at studenten kan framstille seg til eksamen:
- Deltagelse i obligatorisk undervisning skal gi studenten kunnskap om og ferdigheter i kroppslig læring, lek, svømming, og andre bevegelses- og idrettsaktiviteter i ulike miljø og kulturelle kontekster
- Gruppeoppgave med fokus på varierte arbeidsmetoder. Studentene skal få erfaring med å planlegge, gjennomføre, observere og analysere didaktiske elementer i ulike aktiviteter
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Individuell muntlig eksamen.
Tid: 30 min
Karakterskala A-F, der F tilsvarer ikke bestått.
## Hjelpemidler ved eksamen
Ingen hjelpemidler
## Faglig overlapping
-  KRO1002 - Bevegelsesaktivitetar og friluftsliv 1 - Reduksjon:  15 studiepoeng
