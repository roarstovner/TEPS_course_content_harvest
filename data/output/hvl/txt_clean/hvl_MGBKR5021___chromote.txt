I syklus 2 skal studentene ta tre emner med fordypning i KRLE-fagets vitenskapelige, samfunnsmessige, og didaktiske forankring og særpreg. Dette andre av disse tre emnene fokuserer på KRLE-faget som et flerfaglig undervisningsfag i skolen som drar veksel på teorier, begreper og forskningsperspektiv fra ulike vitenskapsdisipliner. Emnet vektlegger muligheter og utfordringer knyttet til KRLE-fagets flerfaglige forankring. Gjennom emnet skal studenten utvikle profesjonsrettet forskningsbasert kompetanse og fagforståelse som kan legge grunnlag for fremtidig deltagelse i fagets utvikling under skiftende samfunnsmessige og skolepolitiske forhold.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har inngående kunnskap om studiet av religion, livssyn og virkelighetsforståelse og utvalgte begreper, tema, teorier og faglige perspektiver som er relevante for grunnskolefaget KRLE
- har inngående kunnskap om utvalgte begreper, tema, teorier og faglige perspektiver innen filosofi og etikk som er relevante for grunnskolefaget KRLE
- har spesialisert kunnskap om hvordan ulike vitenskapelige tilnærminger utfordrer og komplementerer hverandre som kilder til KRLE-fagets innhold og forståelsen av religion, livssyn, filosofi og etikk i et lokalt og globalt perspektiv
Ferdigheter
Studenten
- kan skille mellom og anvende ulike vitenskapelige tilnærminger til religiøse og moralske fenomener og forholde seg kritisk til ulike teoretiske og metodiske perspektiver i studiet av religioner, livssyn og etikk
- kan kritisk anvende ulike perspektiv på religion, livssyn, etikk og filosofi og ulike forståelser av religion og livssyn som mangfoldige praksiser
- kan analysere og skille mellom et faglig innenfra-perspektiv og et faglig utenfra-perspektiv i studiet av religiøse og moralske fenomener og anvende dette i planlegging og gjennomføring av undervisning
- kan anvende kunnskapen om KRLE-fagets flerfaglige forankring i undervisnings-, forsknings- og utviklingsarbeid
Generell kompetanse
Studenten
- kan orientere seg i de delene av forskningslandskapet som er relevant for KRLE-faget og kritisk analysere, vurdere og anvende ny nasjonal og internasjonal forskning
- kan formidle ny forskningsbasert kunnskap innenfor rammene av KRLE-faget med forankring i fagets ulike vitenskapelige disipliner og bidra til faglig og didaktisk utviklingsarbeid innenfor KRLE-faget
## Krav til forkunnskaper
Ingen
## Anbefalte forkunnskaper
KRLE 1 og 2 (60 sp) i syklus 1, eller tilsvarende
## Undervisnings- og læringsformer
Undervisningen organiseres som forelesninger, gruppearbeid og teoriseminar. Obligatoriske seminar knyttet til obligatoriske læringsaktiviteter inngår som del av undervisningen.
## Obligatorisk læringsaktivitet
Obligatorisk oppmøte i teoriseminar og annen undervisning som inkluderer øvingsoppgaver og arbeid i grupper. Informasjon om obligatoriske undervisningsøkter gis ved semesterstart. Kravet er 80% deltagelse.
Teoriseminar: En gruppepresentasjon av utvalgt teori og en tilbakemelding på medstudenters presentasjon på teoriseminar. Utdypende retningslinjer blir gitt ved studiestart.
Faglige refleksjonsnotat: To faglige refleksjonsnotat knyttet til teoriseminar. Utdypende retningslinjer og innleveringsfrist blir gitt ved studiestart.
De obligatoriske læringsaktivitetene er begrunnet i læringsutbytteformuleringene:
- skille mellom og anvende ulike vitenskapelige tilnærminger til religiøse og moralske fenomener og forholde seg kritisk til ulike teoretiske og metodiske perspektiver i studiet av religioner, livssyn og etikk
- orientere seg i de delene av forskningslandskapet som er relevant for KRLE-faget og kritisk analysere, vurdere og anvende ny nasjonal og internasjonal forskning
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Muntlig eksamen, 30-40 minutter. Eksamen er todelt med en del der studenten gir en presentasjon av et avgrenset tema som er annonsert i forkant av eksamen, samt en del der studenten svarer på spørsmål fra emnet i sin helhet.
Karakterskala A-F, der F tilsvarer ikke bestått.
## Hjelpemidler ved eksamen
Del 1: Egne notater til presentasjon.
Del 2: Ingen hjelpemidler.
