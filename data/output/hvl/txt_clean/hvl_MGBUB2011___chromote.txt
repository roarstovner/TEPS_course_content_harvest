## MGBUB201 Praksis i Afrika
##  Emneplan for studieåret 2025/2026
## Innhold og oppbygning
Dette er emne 2 av Utdanning og bærekraft med praksis i Afrika.
Samlingsbasert og nettbasert undervisning før, underveis og etter praksis i Afrika. Studenten forventes å være i Afrika i 3 måneder, inkludert praksisperiode på 4-6 uker.
Dette praksis-emnet er overlappende med ordinær praksis som inngår i 3. studieår, høst og vår. Ved fullført og bestått emne MGBUB201/MGUUB201 vil praksis for hele 3. studieår bli registrert som bestått.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har kunnskap om samfunnsvitenskapelige metoder og feltarbeid i en annen kultur
- har kunnskap om og utdanningssystem i Norge og utvalgte afrikanske land
- har kunnskap om interkulturell kommunikasjon
Ferdigheter
Studenten
- kan bruke sin fagkompetanse og profesjonskompetanse i en ny kulturell kontekst gjennom respekt og toleranse
- kan reflektere kritisk over sitt eget kulturelt ståsted og praksis i møtet med mennesker og systemer i en annen kulturell kontekst
- kan reflektere kritisk over egen profesjonspraksis
- kan reflektere kritisk over bærekraftig utvikling og utdanning for en bærekraftig utvikling i en afrikansk kontekst
- kan tilegne seg kunnskap om en afrikansk kontekst gjennom bruk av samfunnsvitenskapelige metoder
Generell kompetanse
Studenten
- kan samhandle med mennesker fra andre kulturelle kontekster
- kan reflektere kritisk over globale perspektiv, likheter og ulikheter med særlig fokus på en norsk og en afrikansk kontekst
- kan vise innsikt i egne og andre sine kulturelt baserte forståelser og praksiser
- har interkulturell kompetanse
- kan vise innsikt i utfordringer og muligheter til bærekraftig utvikling i lokal og global sammenheng.
## Krav til forkunnskaper
Ingen
## Undervisnings- og læringsformer
Samlingsbasert undervisning på de ulike campus, samt nettbasert undervisning og aktivitet før avreise til praksislokalitet. Alle studentene må være fysisk tilstede i Bergen den siste uken før avreise.
Undervisning på lokal institusjon underveis i praksisperiode.
Praksisrefleksjon både muntlig og skriftlig underveis i oppholdet i Afrika.
## Obligatorisk læringsaktivitet
Muntlige læringsaktiviteter: Deltakelse i muntlig refleksjon før, underveis og etter praksisopphold.
Obligatoriske læringsaktiviteter må være fullført innen fastsatte frister og godkjent før studenten kan gå opp til eksamen.
## Vurderingsform
Prosjektoppgave.
Oppgaven skal være på 15-20 sider, linjeavstand 1,5.
Nærmere informasjon ved semesterstart.
Karakterskala A-F, der F tilsvarer ikke bestått.
Det er mulig å levere forbedret versjon i påfølgende semester. Det er bare mulig å levere forbedret versjon med samme problemstilling en gang. Etter dette må det skrives helt ny prosjektoppgave.
## Hjelpemidler ved eksamen
Alle hjelpemidler er tillatt.
