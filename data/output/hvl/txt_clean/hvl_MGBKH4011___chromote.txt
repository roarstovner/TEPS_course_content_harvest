## MGBKH401 Kunst og handverk 2, emne 2 - FOU og fagleg fordjuping i kunst og handverk
##  Emneplan for studieåret 2025/2026
## Innhald og oppbygging
Kunst og handverk 2, emne 2 bygger på Kunst og handverk 1 og Kunst og handverk 2 emne 1. Emnet skal bidra til vidareutvikling av kunnskap og ferdigheiter og gi vidare innsikt i faget sin visuelle og materielle kulturforankring. Studenten skal i løpet av studiet vidareutvikle eigne praktiske ferdigheiter og få erfaring med og kunnskap om ulike materiale sine ibuande kvalitetar og teknikkar, som gir læringsutbytte i tråd med læreplanen for 5.-10. trinn. Skapande arbeidsprosessar på verkstaden vert knytt til miljøbevisst bruk av material og produksjonsmetodar.
Studiet vektlegg utvikling av evne til å oppfatte og forstå andre sin bodskap og sjølv kunne kommunisere i visuelle og fysiske ytringsformer. Forholdet mellom læreplanog profesjonspraksis vert problematisert.
Fagdidaktisk refleksjon er ein integrert del av oppgåver, praktisk undervisning, rettleiing og vurdering. Samanhengar mellom barn sin leik og læring vert løfta fram.
Emnet består av to delar der den siste delen omfattar ei 7,5 stp FoU oppgåve. FoU-oppgåva er ei fordjuping i ei sjølvvald problemstilling sett i eit fagleg og fagdidaktisk perspektiv. Gjennom FoU-oppgåva skal studenten tileigne seg ferdigheiter i akademisk skriving, kunne finne, samle inn og analysere empiri og handsame eit samansett fagstoff på ein overtydande måte. Oppgåva må vere bestått før studenten kan ta til med masteroppgåva. Studenten er sjølv ansvarleg for å nå forventa læringsutbytte. Emneplanen følgjer progresjonen i praksis og i dei fagovergripande tema slik det går fram av studieprogramplanen og emneplanen for praksis for det aktuelle året. Studenten betalar materialpengar (sum framgår i semesterplanen).
## Læringsutbytte
Ved fullført emne skal studenten ha følgjande totale læringsutbytte:
Kunnskap
Studenten
- har kunnskap om barn sine uttrykk, deira skapande evne og formspråk, samt korleis dette bidreg til å danne deira identitet og livsverd
- har kunnskap om relevante analoge og digitale verktøy, ulike material, teknikkar og estetiske verkemiddel som eigner seg i opplæringa av barn
- har kunnskap om aktuell forsking og utvikling i dette kunnskapsfeltet og om hovudretningar innanfor handverk, design, arkitektur og kunst i ulike kulturar til ulike tider
- har innsikt i erfaringsbasert kunnskap, idéutvikling og om relevante forskingsmetoder, vurderings- og presentasjonsformer og kan syne korleis eigne skapande prosesser er utgangspunkt for refleksjon og kunnskapsutvikling i eige FoU-arbeid
Ferdigheiter
Studenten
- kan utnytte materiala sine eigenskapar og kvalitetar, vise innsikt i og formidle eigne skapande prosesser og anvende disse kunnskapane i undervisnings- og utviklingsarbeid
- kan formidle, analysere og vurdere design, arkitektur og kunst for hensiktsmessig bruk i opplæringa, samt utvikle og svare på ei problemstilling som er klar, avgrensa og relevant i sin FoU-oppgåve
- kan forklare og demonstrere korleis grunnleggande ferdigheiter kan brukast og definerast innanfor fagets eigenart
- kan bruke digitale og analoge verktøy i visuell kommunikasjon og som reiskap i arbeid med flater, layout, og ulike skrifttypar
