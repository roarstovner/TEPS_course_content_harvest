## MGBKH501 Kunst og handverk 3, emne 1 - Fagdidaktikk
##  Emneplan for studieåret 2025/2026
## Innhald og oppbygging
Emnet skal bidra til å gi studenten et solid grunnlag for utøving av lærerrolla i kunst- og handverksfaget. I dette emnet skal studenten tileigne seg inngåande kunnskap om fagdidaktikk og utvikle forståing for faget sine problemstillingar. Gjennom studiet skal studenten evne å reflektere over faget i eit samfunnsperspektiv, der ulike syn på danning og utdanning blir problematisert med utgangspunkt i enkeltindivid og samfunn. Studenten betalar materialpengar (sum framgår i semesterplanen).
## Læringsutbytte
Ved fullført emne skal studenten ha følgjande totale læringsutbytte:
Kunnskap
Studenten
- har kunnskap om ulike tradisjonar i grunnskulen i kunst og handverk og om samspelet mellom elevens læring og handling i et samfunnsetisk og berekraftperspektiv.
- har solid kunnskap om fagfeltet si historie og eigenart sett i samanheng med nasjonale og internasjonal utdanningspolitikk.
- har gjennomgripande kunnskap om korleis skapande arbeid og møter med visuell og materiell kultur kan påverke barn og unge sine liv og val
Ferdigheter
Studenten
- kan analysere læreplanar og undervisningspraksis i kunst og handverk ut frå relevante teoretiske og faghistoriske perspektiv
- kan drøfte og reflektere over etiske perspektiv knytt til mellom anna berekraft, kjønn og kulturelt mangfald
- kan kritisk anvende nasjonal og internasjonal forsking og eigne erfaringar i arbeid med praktiske og teoretiske problemstillingar
- kan nytte avansert fagdidaktisk kunnskap i planlegging, gjennomføring og vurdering av undervisning i kunst og håndverk.
Generell kompetanse
Studenten
- kan halde seg kritisk til ulike informasjonskjelder og strukturere og formulere faglege resonnement.
- kan reflektere fagleg og delta på ulike arenaer i kommunikasjon om sentrale utfordringar
- har innsikt i den offentlege skule si rolle som institusjon, med lærarprofesjonen sitt samfunnsbyggjande og dannande mandat
## Krav til forkunnskapar
Ingen
## Tilrådde forkunnskapar
Kunst og handverk frå syklus 1 (60 sp) eller tilsvarande
## Undervisnings- og læringsformer
Verkstadarbeid, førelesingar, litteraturstudie, forskingsarbeid, prosjekt, seminar og kollokviegrupper.
## Obligatorisk læringsaktivitet
- Aktiv deltaking på obligatoriske læringsaktivitetar definert på læringsplattform
- Gjennomføring av obligatoriske læringsaktivitetar i form av skriftlege og munnlege presentasjonar. Desse vil ligge tilgjengeleg på læringsplattformen
- Munnleg presentasjon av arbeid med masterskisse
Dei obligatoriske læringsaktivitetane må vere godkjende av emneansvarleg seinast 2 veker før studenten kan framstille seg til eksamen. Dersom ein obligatorisk læringsaktivitet blir vurdert som ikkje godkjend, skal det bli gitt ei grunngjeving for dette. Studentar som ikkje får godkjend ein obligatorisk læringsaktivitet vil, så langt det let seg gjere innan fastsette fristar, få eit nytt forsøk i inneverande semester.
## Vurderingsform
Vurderingsmappe.
Karakterskala A-F, der F svarar til ikkje bestått.
Ved ikkje bestått skal det leverast ei omarbeida vurderingsmappe til ny eksamen.
## Hjelpemiddel ved eksamen
Alle hjelpemiddel er tillate.
