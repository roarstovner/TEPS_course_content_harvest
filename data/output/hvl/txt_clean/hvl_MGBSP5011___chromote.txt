## MGBSP501 Spesialpedagogikk 2, emne 1 - Design av masterprosjekt
##  Emneplan for studieåret 2025/2026
## Innhold og oppbygning
Emnet gir en fordypning i spesialpedagogikk som fag og forskningsfelt. Studentene skal utvikle en faglig og vitenskapsteoretisk forståelse, kritisk refleksjon over teori, forskning og praksis, og innsikt i forskningsmetoder og etikk av relevans for det spesialpedagogiske feltet, samt for eget masterprosjekt. Spesialpedagogiske tema bearbeides i en prosess som skal resultere i en forskningsbasert prosjektskisse med design for egen masteroppgave.
## Læringsutbytte
Ved fullført emne skal studentene ha følgende læringsutbytte:
Kunnskaper
Studenten
- har teoretisk og forskningsbasert kunnskap innen aktuelle spesialpedagogiske temaområder
- har innsikt i forskningsmetode og forskningsetiske problemstillinger av særlig betydning for spesialpedagogisk forskning og eget masterprosjekt
- har kunnskap om samfunnsaktuelle spesialpedagogiske problemstillinger
- har innsikt i utfordringer og muligheter knyttet til bærekraft i spesialpedagogiske praksiser
Ferdigheter
Studenten
- har evne til kritisk refleksjon og til å kunne analysere ulike spesialpedagogiske retninger og tiltak
- kan fremme forskningsbaserte spesialpedagogiske tiltak og strukturer som fremmer elevers faglige og sosiale læring i tverrfaglige samarbeid
- kan planlegge selvstendige forsknings- og utviklingsprosjekt i tråd med forskningsetiske normer
- har utviklet god profesjonsfaglig digital kompetanse og kan anvende denne i presentasjon av eget prosjekt
Generell kompetanse
Studenten
- har tilegnet seg kompetanse som gir trygghet og kreativitet for å sikre elevers rettigheter, utvikle elevers potensiale og skape bedre vilkår for elevers læring
- skal være nytenkende innen det spesialpedagogiske fagområdet
- kan formidle og drøfte spesialpedagogiske problemstillinger muntlig og skriftlig
## Krav til forkunnskaper
Ingen
## Anbefalte forkunnskaper
Gjennomført og bestått de spesialpedagogiske emnene på syklus 1.
## Undervisnings- og læringsformer
Det vil bli benyttet varierte og studentaktive arbeidsformer.
## Obligatorisk læringsaktivitet
- Skrive en litteraturgjennomgang av 5-7 fagfellevurderte forskningsartikler
- Vise profesjonsfaglig digital kompetanse i muntlig presentasjon av prosjektskisse
- I all undervisningen i emnet legges det opp til studentaktivitet i forskjellige former. All undervisning er derfor obligatorisk med minimum fremmøte på 80%.
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Oppgave.
Oppgaven (prosjektskisse) skal ha et omfang på til sammen 3000 ord +/- 10%.
Karakterskala A-F, der F tilsvarer ikke bestått.
Ved ikke bestått kan det leveres forbedret versjon av oppgaven til ny eksamen.
## Hjelpemidler ved eksamen
Alle hjelpemidler er tillatt.
