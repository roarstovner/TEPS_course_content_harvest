## MGUPP550 Profesjonsrettet pedagogikk 2, emne 2 - Masteroppgave
##  Emneplan for studieåret 2025/2026
## Innhold og oppbygning
Profesjonsrettet pedagogikk er en fordypning i pedagogikk som skal gi kompetanse i utforsking og utvikling av god undervisning i møte med elevmangfoldet i skolen. Fordypningen vektlegger sentrale perspektiv på pedagogikk som fag og forskningsfelt, samt praksisrelevante ferdigheter som er viktig for å utøve lærerarbeid i skolen.
En masteroppgave i profesjonsrettet pedagogikk er spesielt rettet mot skoleutvikling og systematisk utvikling av undervisningspraksis. Den kan gi kunnskap om grunnleggende pedagogiske prosesser i skolen. Den kan også gi kompetanse til å se og forstå hvordan og hvorfor pedagogiske handlinger har konsekvenser for både den enkelte elev og skolen som helhet.
Masteroppgaven skal være profesjonsrettet og praksisorientert med solid teoretisk og vitenskapelig forankring i profesjonsrettet pedagogikk og fagdidaktikk.
Tema for en masteroppgave dreier seg om problemstillinger som utforsker eleven og skolen i et helhetlig danningsperspektiv, og orienterer seg mot fordypninger i utforskende praksis i skolen.
Tema for en master i profesjonsrettet pedagogikk kan være:
- Kritisk blikk på utdanningspraksis og politikk
- Utdanning for flyktninger i skolen
- Hvordan lærerutdanning regulerer lærerstudentenes profesjonelle utvikling, og nyutdannede læreres møte med arbeidet i skolen
- Indirekte pedagogikk
- Det uforutsettes pedagogikk
- Hvordan skolen og lærere møter eksistensielle kriser i skole og samfunn
- Alternativ pedagogikk, alternative skoler og alternative opplæringsarenaer
- Alternative måter å drive undervisning og skole på, for eksempel mer bærekraftige, lokale samarbeidsformer
- Bildebruk og visuelle virkemidler i pedagogikk
- Digital kompetanse i pedagogikk og undervisning
- Ledelse i mangfoldige skoler og klasser
- Den flerkulturelle og interkulturelle skolen
- Estetiske læreprosesser i skolen
- Skolebasert kompetanseutvikling og kollektiv utvikling av undervisningspraksis-aksjonslæring og lesson studies
Temaet for oppgaven skal være tilknyttet profesjonsrettet pedagogikk og didaktikk. Oppgaven skal framstilles skriftlig, eventuelt kombinert med vedlagt digitalt lyd- og billedmateriale. Oppgaven kan eventuelt også være del av et større forskingsprosjekt ved institusjonen. 
Profesjonsrettet pedagogikk samarbeider tett med andre fag, og henter inn veilederressurser der det er formålstjenlig for oppgavens fokus.
## Læringsutbytte
Ved fullført studium skal studenten ha følgende totale læringsutbytte:
Kunnskaper
Studenten skal ha avansert kunnskap og forståelse når det gjelder
- vitenskapsteori og forskningsmetode
- hvordan vitenskapelige perspektiver gir grunnlag for analyser av datamateriale, knyttet til egen studie, men også utover egen studie
- forskningslitteratur
- forskningsetiske problemområder og retningslinjer
Ferdigheter
Studenten
- kan gjennomføre et selvstendig, avgrenset forskningsprosjekt under veiledning og i tråd med gjeldende forskningsetiske normer
- kan analysere og forholde seg kritisk til pedagogiske og forskningsmessige problemstillinger og/eller hypoteser
- kan anvende beskrivelser og kritiske drøftinger av interessefeltet som masteroppgaven undersøker
- kan beskrive den vitenskapstradisjonen en har plassert seg igjennom egen studie.
- kan argumentere for eget metodevalg
- kan drøfte forskningsetiske problemstillinger
- kan gjennomføre tekstformuleringer om et didaktisk saksfelt, rettet mot praksisfeltet og forskermiljø
- kan kritisk evaluere, analysere og anvende bruk av ulike kilder til data-materiale
Generell kompetanse
Studenten kan anvende kunnskap og ferdigheter i forhold til
- pedagogisk tenkning som utgangspunkt for drøftinger av mulige sammenhenger mellom allmenndidaktikk og fagenes didaktikk
- normativitet som forskningsetisk utfordring i pedagogisk forskning
- å orientere seg i praksisfeltet og være orientert i ulike forskningstradisjoner
- å se potensiale for utviklingsarbeid og ny forsking i utdanningsfeltet
- å kunne fremme forskningsbaserte diskusjoner og forskingssamarbeid i barnehage og skole 
## Krav til forkunnskaper
Bestått FOU-oppgave.
Før en starter på emnet MGUPP550 må studenten ha fullført 30 studiepoeng i faget, og totalt 120 studiepoeng i utdanningen (gjelder fra og med kull 2025).
MGUPP501 (prosjektskissen) skal være bestått før studenten kan levere inn masteroppgaven til vurdering (gjelder fra og med kull 2022).
## Anbefalte forkunnskaper
- MGUPP101 - Profesjonsrettet pedagogikk 1, emne 1
- MGUPP201 - Profesjonsrettet pedagogikk 1, emne 2
- MGUPP501 - Profesjonsrettet pedagogikk 2, emne 1
eller tilsvarende.
## Undervisnings- og læringsformer
Egenstudier, seminar, veiledning og selvstyrte kollokviegrupper.
## Obligatorisk læringsaktivitet
- Faglige samtaler med veileder(e) gjennom begge semestrene
- Deltagelse på seminar hvor eget masterarbeid blir presentert.
- Vise profesjonsfaglig digital kompetanse ved formidling av masteroppgaven i seminarer og veiledninger.
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Masteroppgave.
HVL sine retningslinjer for masteroppgaver gir ytterligere informasjon om omfang og formelle krav.
Karakterskala A-F, der F tilsvarer ikke bestått.
Dersom masteroppgaven ikke er bestått, er det mulig å levere forbedret versjon i løpet av de to påfølgende semestrene. Det er bare mulig å levere forbedret versjon med samme problemstilling en gang. Etter dette må det skrives helt ny masteroppgave.
## Hjelpemidler ved eksamen
Alle hjelpemidler er tillatt. For mer informasjon om bruk av kunstig intelligens (KI) se Innlevering av heimeeksamen og oppgåver - Høgskulen på Vestlandet (hvl.no).
