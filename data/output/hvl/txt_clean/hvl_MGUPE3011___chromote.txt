## MGUPE301 Pedagogikk og elevkunnskap, emne 3 - Den profesjonelle lærar
##  Emneplan for studieåret 2025/2026
## Innhald og oppbygging
Pedagogikk og elevkunnskap er eit kulturfag som skal gje studentane forståing for læraren og skulen si rolle i samfunnet. Kjerneområda i faget dreiar seg om oppseding, utdanning og danning.
Pedagogikk og elevkunnskap har eit overordna ansvar for at studentane utviklar ein læraridentitet som kviler på sentrale profesjonsetiske prinsipp. I emnet "den profesjonelle lærar" er hovedfokuset på studentane si utvikling av lærarprofesjonalitet. Studentane skal vidareutvikle sin didaktiske kompetanse på ulike nivå, med hovudfokus på organisasjons- og institusjonsnivået. Med kunnskap frå skulehistorie og kjennskap til samfunnsmandatet, skal studentane få kunnskapar og ferdigheiter til å utvikle framtidas skule. I eit samfunn som stadig er i endring, krev dette at studentane får ein utviklings- og endringskompetanse, og utviklar evne til nytenkning og innovasjon. Dette er det tredje av fire emne i PEL.
Tema:
- Profesjonell utvikling
- Skulen som lærande organisasjon
- Læreplan og kritisk analyse av skulen sitt mandat og oppgåve
- Skulehistorie
- Skulen i lokalsamfunnet
## Læringsutbytte
Ved fullført emne skal studenten ha følgande totale læringsutbytte:
Kunnskapar
Studenten
- har inngående læreplanforståing og kan drøfte utfordringar i realiseringa av gjeldande læreplan og øvrige styringsdokumenter
- har inngåande kunnskapar om profesjonsfellesskapet sin betydning for elevane sine læringsprosessar
- har inngåande kunnskapar om skulen sine samarbeidspartnarar og korleis desse sikrar born god oppvekst
- har inngåande kunnskapar om skulen som lærande organisasjon og skuleutvikling
- har kunnskapar om samhandling mellom skule og lokalsamfunn
- har kunnskapar om forskingsbaserte utviklings- og endringsprosessar i skulen og vurdering av desse.
- har inngåande kunnskapar om skulehistorie
Ferdigheiter
Studenten
- kan bruke forskingsbasert kunnskap til å analysere og setje i verk tiltak for å fremje eit godt læringsmiljø
- kan planleggje og delta i forskingsbaserte utviklings- og endringsprosessar i skulen og kritisk vurdere desse i etterkant
- kan kritisk analysere læreplanar og styringsdokument
Generell kompetanse
Studenten
- kan kritisk analysere og delta i samfunnsdebattar om utdanningspolitikk
- kan bruke forskingsbasert kunnskap til å styrke skulen sin utvikling
- kan forstå nasjonal utdanningspolitikk også i ein global kontekst
## Krav til forkunnskapar
Ingen
## Tilrådde forkunnskapar
MGUPE201
## Undervisnings- og læringsformer
Det vil bli brukt varierte arbeidsformer i undervisninga, som seminar, forelesingar, øvingar, både individuelt og i grupper, praksisforteljingar og andre munnlege og skriftlege oppgåver. Det er ein føresetnad at studentane deltek aktivt i undervisninga og at dei arbeider med lærestoffet på eiga hand. Refleksjon over teori og praksis er sentralt i utviklinga av ein profesjonell yrkeskompetanse.
## Obligatorisk læringsaktivitet
- Det er obligatorisk oppmøte i seminar, ulike aktivitetar og arbeid i grupper. Fraværsgrense er 20%
- 1 skriftleg obligatorisk læringsaktivitet
- 1 munnleg/praktisk obligatorisk læringsaktivitet
Ein av dei obligatoriske læringsaktivitetane i emnet skal knytast til Profesjonsfagleg digital kompetanse (PfDK) i skoleutvikling og leiing.
Dei obligatoriske læringsaktivitetane må vere godkjende av emneansvarleg seinast 2 veker før studenten kan framstille seg til eksamen. Dersom ein obligatorisk læringsaktivitet blir vurdert som ikkje godkjend, skal det bli gitt ei grunngjeving for dette. Studentar som ikkje får godkjend ein obligatorisk læringsaktivitet vil, så langt det let seg gjere innan fastsette fristar, få eit nytt forsøk i inneverande semester.
## Vurderingsform
Munnleg eksamen, 30 minutt.
Karakterskala A-F, der F tilsvarar ikkje bestått.
## Hjelpemiddel ved eksamen
Ingen hjelpemiddel.
