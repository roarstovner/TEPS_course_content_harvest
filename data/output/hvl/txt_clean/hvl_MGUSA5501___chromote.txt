## MGUSA550 Samfunnsfag 3, emne 4 - Masteroppgåve
##  Emneplan for studieåret 2025/2026
## Innhald og oppbygging
I dette emnet skal studentane skrive ei masteroppgåve tilsvarande 45 studiepoeng. Masteroppgåva skal vere eit sjølvstendig, forskningsbasert skriftleg arbeid, der studenten formulerer og svarar på ei sjølvvalt problemstilling. Val av tema og tilnærming for oppgåva skal skje i samråd med rettleiar.
Arbeidet med masteroppgåva inneber også deltaking i tekstseminar, individuell rettleiing og sjølvstendig arbeid med litteratur og empiri.
## Læringsutbytte
Ved fullført emne skal studenten ha følgende totale læringsutbytte:
Kunnskapar
Studenten
- har spesialiserte kunnskapar om eit avgrensa fagområde
- har inngåande kjennskap til spesialiseringa si relevans og plassering i eit større kunnskapsområde
- har avanserte kunnskapar om krav til samfunnsvitskaplege framstillingar
Ferdigheiter
Studenten
- kan utforme eit forskingsprosjekt, samle inn og analysere data.
- kan handtere forskingsetiske utfordringar relevant for sitt forskingsprosjekt
- kan resonnere sjølvstendig og utarbeide ein stringent argumentasjon, munnleg og skriftleg
- kan formidle eige forskingsarbeid munnleg og skriftleg i tråd med ålmenne vitskaplege krav
Generell kompetanse
Studenten
- har eit sjølvstendig og reflektert forhold til teori og metode innanfor samfunnsvitskap, tileigna gjennom eigen forskingspraksis
- har ei sjølvstendig haldning til faglege framstillingar og empirisk materiale
- kan nytte teori, metodar og teknikkar tilhøyrande faget på ein sjølvstendig måte i handsaminga av vitskaplege problemstillingar
## Krav til forkunnskapar
Bestått FoU-oppgåve.
Før ein byrjar på emnet MGUSA550 må studenten ha fullført 30 studiepoeng i faget, og totalt 120 studiepoeng i utdanninga (gjeld frå og med kull 2025).
MGUSA503 (prosjektskissa) skal vere bestått før studenten kan levere inn masteroppgåva til vurdering (gjeld frå og med kull 2022).
## Undervisnings- og læringsformer
Arbeidet med masteroppgåva føreset ei hovudvekt av sjølvstudium og sjølvstendig arbeid med individuell rettleiing. I tillegg blir det organisert tekstseminar, der studentane legg fram delar av oppgåva si til diskusjon. I tekstseminara får studentane innspel frå ei større gruppe medstudentar og fagpersonar.
## Obligatorisk læringsaktivitet
Studentane skal legge fram delar av arbeidet med masteroppgåva på tekstseminar minimum to gonger i løpet av emnet. Eit av desse framlegga skal innehalde ein digital komponent. Utfyllande retningsliner vil bli gitt ved oppstart.
## Vurderingsform
Masteroppgåve.
Vurdering av den skriftlege masteroppgåva med justerande munnleg eksamen. Ein munnleg redegjersle av oppgåva inngår i den justerande munnlege komponenten
Sjå øvrige retningsliner for masteroppgåver ved FLKI.
Karakterskala A-F, der F svarar til ikkje bestått.
Dersom masteroppgåva ikkje er bestått, er det mogeleg å levere forbetra versjon i løpet av dei to påfølgjande semestra. Det er berre mogeleg å levere forbetra versjon med same problemstilling ein gong. Etter dette må det skrivast heilt ny masteroppgåve.
## Hjelpemiddel ved eksamen
Alle hjelpemiddel er tillatt. For meir informasjon om bruk av kunstig intelligens (KI) sjå Innlevering av heimeeksamen og oppgåver - Høgskulen på Vestlandet (hvl.no).
