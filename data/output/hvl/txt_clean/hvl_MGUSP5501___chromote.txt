## MGUSP550 Spesialpedagogikk 2, emne 2 - Masteroppgave
##  Emneplan for studieåret 2025/2026
## Innhold og oppbygning
Studentene skal gjennomføre en masteroppgave som skal være profesjonsrettet og praksisorientert. Den skal ha solid forankring i nasjonal og internasjonal spesialpedagogisk forskning og bør knyttes til undervisning i fag. Masteroppgaven skal vise selvstendighet, evne til analyse og vitenskapelig argumentasjon.
Masteroppgaven kan være empirisk eller teoretisk forankret. Det vil være mulig å knytte masteroppgaven til eksisterende forskningsprosjekter ledet av forskere ved høgskolen.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har innsikt i forskningslitteratur, søkemotorer og publiseringskanaler som er relevante for spesialpedagogisk forskning
- har inngående teoretisk innsikt i det fagområdet som er valgt i masteroppgaven
- har innsikt i forskningsetiske problemområder og retningslinjer
Ferdigheter
Studenten
- har utviklet evne til kritisk refleksjon over forskning om spesialpedagogiske utfordringer i skolen
- kan bruke relevant teori og metode i videre arbeid
- kan gjennomføre et selvstendig og avgrenset profesjonsrettet forsknings- eller utviklingsprosjekt
- kan tolke og reflektere over innsamlede data i lys av kunnskaper på området
- kan arbeide i tråd med gjeldende forskningsetiske normer
- kan resonnere selvstendig over eget forskningsarbeid og fremstille dette muntlig og skriftlig på et akademisk nivå
- kan vise digital profesjonskompetanse ved presentasjon av masterprosjektet
Generell kompetanse
Studenten
- kan se potensialet for, og bidra til, utviklingsarbeid som fremmer spesialpedagogisk nytenking i skolen
- kan formidle og kommunisere forsknings- og utviklingsarbeid på en forståelig måte og knytte det til profesjonsutøvelse
## Krav til forkunnskaper
Bestått FoU-oppgave.
Før en starter på emnet MGUSP550 må studenten ha fullført 30 studiepoeng i faget, og totalt 120 studiepoeng i utdanningen (gjelder fra og med kull 2025).
MGUSP501 (prosjektskissen) skal være bestått før studenten kan levere inn masteroppgaven til vurdering (gjelder fra og med kull 2022).
## Undervisnings- og læringsformer
Emnet innebærer selvstendig arbeid med masteroppgaven. Forpliktende veiledning sikrer at studentene utvikler nødvendige kunnskaper og innebærer kvalitetssikring ved innsamling og behandling av data, samt at forskningsetiske retningslinjer følges. Datainnsamling kan foregå lokalt, nasjonalt eller i samarbeid med utenlandske samarbeidsinstitusjoner. Data kan også omfatte litteratur eller politiske dokument. Veiledningen kan være individuell, foregå i grupper og i seminarer. I starten av veilederforholdet skal det settes opp en avtale mellom veileder(e) og student(er) der plikter og rettigheter er definert, herunder omfanget av den individuelle veiledningen og gruppeveiledningen.
## Obligatorisk læringsaktivitet
- Faglige samtaler med veileder(e) gjennom begge semestrene
- Vise profesjonsfaglig digital kompetanse ved formidling av utkast til masteroppgaven i et organisert seminar i 10. semester
- Gi tilbakemelding til medstudenter på deres presentasjon i seminar i 10. semester
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Masteroppgaven skal være på 20.000-30.000 ord. Ved samskriving skal omfanget være på 25.000-35.000 ord.
HVL sine retningslinjer for masteroppgaver gir ytterligere informasjon om formelle krav.
Karakterskala A-F, der F tilsvarer ikke bestått.
Dersom masteroppgaven ikke er bestått, er det mulig å levere forbedret versjon i løpet av de to påfølgende semestrene. Det er bare mulig å levere forbedret versjon med samme problemstilling en gang. Etter dette må det skrives helt ny masteroppgave.
## Hjelpemidler ved eksamen
Alle hjelpemidler er tillatt. For mer informasjon om bruk av kunstig intelligens (KI) se Innlevering av heimeeksamen og oppgåver - Høgskulen på Vestlandet (hvl.no).
