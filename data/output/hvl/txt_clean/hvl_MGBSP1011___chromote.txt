## MGBSP101 Spesialpedagogikk 1, emne 1 - Spesialpedagogikk som fag og forskningsfelt
##  Emneplan for studieåret 2025/2026
## Innhold og oppbygning
Studiet skal gi studentene spesialpedagogisk kompetanse i møte med elevmangfoldet, der inkludering og læring i et mestringsperspektiv er overordnet. Spesialpedagogikk som fag og forskningsfelt, omhandler sentrale begrep som inkludering, forståelser av normalitet og avvik, tidlig innsats og kartlegging. Emnet presenterer ulike faglige perspektiv og skal gi innsikt i spesialpedagogisk arbeidsgang i skolen ut fra aktuelle lover og styringsdokument.
Studiet vil fokusere på kvalitet i opplæringen og læringsmiljøet, og spesialpedagogens rolle i dagens skole. I studiet sees teori, forskning og praksis i sammenheng og danner grunnlaget for at studenten skal utvikle et faglig blikk på utfordringer og muligheter i det spesialpedagogiske arbeidet i skolen.
## Læringsutbytte
Ved fullført emne skal studenten ha følgende totale læringsutbytte:
Kunnskap
Studenten
- har kunnskap om sentrale spesialpedagogiske begrep og prinsipper
- kjenner til ulike perspektiv på utvikling av vansker, og kan se disse i sammenheng med individ- og systemnivå
- har innsikt i spesialpedagogisk arbeidsgang, relevant lovverk og tverrfaglig samarbeid
- har kunnskap om betydningen av observasjon, kartlegging og tidlig innsats
- har en viss innsikt i barn og unges psykososiale utvikling, språkutvikling og lese- og skriveutvikling og ulike vansker som kan oppstå på disse områdene
Ferdigheter
Studenten
- kan reflektere rundt faglitteratur knyttet relevante spesialpedagogiske tema, og kan formidle og delta i faglig samtale med andre om dette
- kan ta i bruk noen former for observasjon og kartlegging, og bruke dette som grunnlag for refleksjon rundt elevers læring og fremgang
- kan planlegge, gjennomføre og evaluere spesialpedagogiske tiltak
- kan legge til rette for en praksis som bygger på elevers ressurser og muligheter, og som bidrar til elevmedvirkning
Generell kompetanse
Studenten
- kan kritisk reflektere over egne holdninger, kommunikasjon og handlinger ut fra teori og etisk bevissthet
- har god forståelse for samspill og dilemma mellom spesialundervisning og ordinær opplæring både på individ- og systemnivå
- kan kritisk reflektere over spesialpedagogisk praksis med utgangspunkt i forskning, etikk og lovverk
## Krav til forkunnskaper
Ingen
## Anbefalte forkunnskaper
Ha gjennomført første og andre studieår i den 5-årige lærerutdanningen.
## Undervisnings- og læringsformer
Vestlandsklassen går på tvers av campus og undervisning gjennomføres som en kombinasjon av nettbasert undervisning felles for alle campus, og regelmessig fysisk undervisning på det enkelte studiested. Det tilrettelegges for læringsmiljø på hver campus, der studentene eksempelvis jobber sammen i campusvise grupper. Undervisning er en kombinasjon av forelesninger, individuelt arbeid, studentaktive læringsformer, ekskursjon, samt veiledning individuelt eller i grupper. Refleksjon knyttet til teori og praksis er et element i flere av undervisningsformene. Det er en forutsetning at studentene arbeider med lærestoffet på egenhånd.
## Obligatorisk læringsaktivitet
- Individuell skriftlig oppgave på1200-1500 ord.
- Det er krav om fremmøte i minst 80% av den studentaktive undervisningen i emnet.
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester
## Vurderingsform
Muntlig eksamen, 25 minutter.
Karakterskala A-F, der F tilsvarer ikke bestått.
## Hjelpemidler ved eksamen
Ingen hjelpemidler.
