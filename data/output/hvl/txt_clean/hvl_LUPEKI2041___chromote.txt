Forsknings- og utviklingsoppgaven (FoU-oppgaven) gir studentene en unik mulighet til å fordype seg faglig og undersøke relevante temaer og problemstillinger knyttet til kroppsøving og idrettsfag. Gjennom emnet får studentene kunnskap om vitenskapsteori, forskningsdesign, metoder og etikk, i tillegg til praktisk øvelse i akademisk lesing og skriving. Oppgaven skrives normalt i par, men det er mulig å søke emneansvarlig om å skrive enten alene eller i grupper på tre, dersom det foreligger en god grunn.
Oppgaven må være bestått før studenten kan begynne på masteroppgaven.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har kunnskap om forskning og forskningsmetoder som er relevante for kroppsøving og idrettsfag
- har kunnskap om sentrale problemstillinger innenfor skole, kroppsøving, idrett, og folkehelse
- har kunnskap om forskningsetikk, vitenskapsteori , og forskningsmetode
Ferdigheter
Studenten
- kan bruke forskningsmetoder med relevans for studier knyttet til kroppsøvings- og idrettsfag
- kan anvende vitenskapsteoretisk og metodisk kunnskap i utformingen av egen FoU-oppgave
- har både master- og profesjonsfaglig digital kompetanse i kroppsøving og idrettsfag
- har ferdigheter i akademisk skriving
Generell kompetanse
Studenten
- har evne til å vurdere relevant forskning og forskningsmetoder samt diskutere betydningen den kan ha for skolen og egen profesjonsutøvelse
- har evne til å planlegge og delta i utviklings- og endringsprosesser i skole-, kroppsøving- og idrettsfag, og kritisk vurdere disse i etterkant
- kan gjøre etiske vurderinger knyttet til egen FoU-oppgave, profesjonsrelevant forskning og utviklingsarbeid
- kan formidle sentralt fagstoff som teorier, problemstillinger og løsninger både skriftlig og muntlig
- har innsikt i relevante fag- og yrkesetiske problemstillinger
## Krav til forkunnskaper
Ingen
## Anbefalte forkunnskaper
LUPEKI101 Danning og akademisk handverk
## Undervisnings- og læringsformer
Undervisnings- og læringsformene i dette emnet er i stor grad knyttet til forelesninger, gruppe- og individuelt arbeid med fokus på studentaktive læringsformer. I arbeidet med FoU-oppgave skal primært to studenter arbeide sammen.
## Obligatorisk læringsaktivitet
Følgende obligatoriske læringsaktiviteter må være godkjente for at studenten kan framstille seg til eksamen:
- Gjennomføre minimum 3 veiledninger med veileder der en blir enig om sentralt fagstoff og teorier samt problemstilling og metode for oppgaven
- Seminar 1: Gruppevis fremlegg av vitenskapelig artikkel og lede påfølgende diskusjon der studenten viser at hen kan formidle, tolke, og kritisk vurdere artikkelens innhold.
- Seminar 2: Muntlig og visuell presentasjon (f. eks poster) av egen FoU-oppgave der student demonstrerer kunnskap om og evne til å forsvare sin egen oppgave i møte med spørsmål.
- Seminar 3: Med fokus på akademisk skriving. Fremlegg i inndelte grupper, med tilbakemelding på hverandres tekster
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
Nærmere retningslinjer for obligatoriske læringsaktiviteter gis ved semesterstart.
## Vurderingsform
Skriftlig FoU-oppgave i gruppe. Omfang 5000 ord +/- 10%.
Språk: Oppgaven kan skrives på norsk eller engelsk
Karakterskala A-F, der F tilsvarer ikke bestått.
Dersom oppgaven ikke er bestått, er det mulig å levere forbedret versjon i påfølgende semester. Det er bare mulig å levere forbedret versjon med samme problemstilling en gang. Etter dette må det skrives helt ny oppgave. Det er ikke mulig å levere forbedret versjon av bestått gruppeoppgave.
## Hjelpemidler ved eksamen
Alle hjelpemidler er tillatt.
