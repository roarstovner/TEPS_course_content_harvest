## MGBNA502 Naturfag 3, emne 2 - Vitenskapsteori og metode
##  Emneplan for studieåret 2025/2026
## Innhold og oppbygning
MGBNA502 er del av masterutdanningen i naturfag på GLU 1-7 og GLU 5-10. Emnet går i høstsemesteret 4. studieår. Sammen med MGBNA501 og MGBNA503 gir emnet kompetansegrunnlag for masteroppgave i naturfag.
Emnet består av tre ulike deler:
- Vitenskapsteori og metodelære: Innføring i vitenskapsteori og i hvordan ulike vitenskapelige metoder er knyttet til kunnskapsbygging. I denne gjennomgangen vil det også bli lagt vekt på å få frem kunnskap om hva de ulike vitenskapelige metodene har felles og hva som skiller dem.
- Etikk: Innføring i forskningsetikk med vekt på utfordringer knyttet til skoleforskning.
- Oppgaveseminar: Emnet inneholder et obligatorisk seminar der studentene skal legge frem og delta i drøftinger av egen og andres oppgavefremlegg. Studentene skal også lære å lese artikler og reflektere over hvordan troverdighet blir skapt i vitenskapelig arbeid. Seminaret er med på å danne grunnlag for en senere prosjektplan for masteroppgaven.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten skal ha
- gode kunnskaper om vitenskapelige teorier og metoder i forskning på undervisning i naturfag
- gode kunnskaper om etiske spørsmål knyttet til forskning på mennesker, særlig barn
- kjennskap til regler for innsamling av personsensitive data
- gode kunnskaper om sentrale grunnsyn og diskusjoner i vitenskapsteori og metodelære
Ferdigheter
Studenten skal
- kunne utvikle og presentere ulike metodiske tilnærminger
- kunne planlegge og utprøve ut kvantitative og kvalitative datainnsamlingsmetode som er aktuell i utdanningsforskning
- kunne bruke og velge ulike kvantitative og kvalitative analyseverktøy, som for eksempel statistikkprogramvare, spørreskjema, tekstanalysemetoder, analyse av lærebøker, intervju, observasjon og andre kilder/data
- kunne tolke, analysere og vurdere forskning fra naturfagdidaktisk litteratur.
- kunne vurdere sterke og svake sider ved ulike metodiske tilnærminger
Generell kompetanse
Studenten skal
- kunne vurdere grunnleggende forskningsetiske problemer i naturfagdidaktiske studier.
- kunne utarbeide, presentere og grunngi problemstilling, metode og analyse for et eget forskningsprosjekt
## Krav til forkunnskaper
Ingen
## Anbefalte forkunnskaper
Naturfag 60 sp
## Undervisnings- og læringsformer
Emnet vil være gitt som forelesninger, diskusjonsaktiviteter, arbeid med artikler og workshops,. En stor del av emnet vil bestå av obligatoriske oppgaveseminar der studentene skal legge fram og delta aktivt i drøftingen av eget og andres oppgaveframlegg.
## Obligatorisk læringsaktivitet
- Obligatorisk læringsaktivitet 1: Lage et muntlig fremlegg som presenterer og vurderer metodene som er brukt i to vitenskapelige publikasjoner som handler om ett tema knyttet til skolen
- Obligatorisk læringsaktivitet 2: Studentene skal prøve ut og vurdere vitenskapelige metoder for datainnsamling knyttet til en problemstilling som er relevant for naturfag. Resultatene skal presenteres som en poster med muntlig fremlegg.
- Obligatorisk læringsaktivitet 3: Emnet har obligatoriske undervisningsøkter knyttet opp mot ulike læringsmål for at studentene skal ta en aktiv rolle i læringsprosessen. Det er krav om minimum 80% tilstedeværelse i undervisning med obligatoriske læringsaktiviteter. Nærmere retningslinjer for obligatoriske læringsaktiviteter gis ved semesterstart.
Alle læringsaktiviteter må være godkjent av faglærer før studenten kan fremstilles til eksamen. Hvis en læringsaktivitet blir vurdert som ikke godkjent, skal det gis skriftlig tilbakemelding om dette. Studenter som ikke får godkjent en eller flere læringsaktiviteter får tilbud om å rette opp feil og mangler (1 gang) eller gjennomføre alternativ læringsaktivitet gitt av faglærer. Datoen for nytt forsøk må være i gjeldende semester og i henhold til gitte frister.
## Vurderingsform
- Campus Bergen: Skriftlig eksamen, 6 timer. Karakterskala A-F, der F tilsvarer ikke bestått.
- Campus Sogndal: Muntlig eksamen, 30 min. Karakterskala A-F, der F tilsvarer ikke bestått.
## Hjelpemidler ved eksamen
- Skriftlig eksamen: Alle kalkulatormodeller.
- Muntlig eksamen: Ingen hjelpemidler.
