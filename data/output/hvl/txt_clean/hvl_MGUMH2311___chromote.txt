I Mat og helse 1 emne 2 legges det vekt på pedagogisk og fagdidaktisk arbeid, helsefremmende kosthold bærekraftig matvaner og mat som kulturuttrykk. Gjennom emnet skal studenten lære å planlegge, gjennomføre og vurdere undervisning i faget mat og helse på trinn 5-10 i grunnskolen.
## Læringsutbytte
Ved fullført emne skal studenten ha følgende totale læringsutbytte:
Kunnskap
Studenten
- har kunnskap om smaksdidaktikk
- har inngående kunnskap om fagdidaktikk og didaktiske planleggingsmodeller
- har kunnskap om vurdering i mat og helse
- har kunnskap om tilrettelegging av opplæring i mat og helse
- har kunnskap om gjeldende læreplanverk
- har kunnskap om matlagningsteknikker og metoder
- har kunnskap om matvaregruppene og matens ernæringsinnhold
- har kjennskap til kostholdsmodeller
Ferdigheter
Studenten
- kan planlegge for elevaktiv læring
- kan anvende didaktiske planleggingsmodeller og læringsstrategier som tar hensyn til elevenes forutsetninger og fremmer progresjon i faget
- kan planlegge og utnytte råvarer og redusere matsvinn i et bærekraftsperspektiv
- kan bruke faget sitt innhold, arbeidsmåter og teori i undervisningsplanlegging gjennomføring, og vurderingsarbeid på en måte som også tar vare på de fem grunnleggende ferdighetene
- kan planlegge og redegjøre for hvordan en kan gi elevene underveisvurdering og sluttvurdering i mat og helse
- kan planlegge for tverrfaglig arbeid i mat- og helsefaget
- studenten kan reflektere over og bruke korrekte matlagningsteknikker og metoder
Generell kompetanse
Studenten
- kan planlegge og gjennomføre opplæring i faget i med grunnlag i kjerneelement, tverrfaglige tema og kompetansemål
- kan reflektere over egen undervisningspraksis og bruk av digitale læremidler i mat og helse
- kan utføre reflektere over og diskutere lokalt læreplanarbeid i grunnskolen og bidra til nytenkning og videreutvikling av faget mat og helse
- kan innhente, vurdere og bruke relevant fag- og forskningslitteratur
## Krav til forkunnskaper
Ingen
## Anbefalte forkunnskaper
MGUMH131 Mat og helse 1, emne 1 - Innføring i mat og helse.
## Undervisnings- og læringsformer
Sentrale arbeidsformer i emnet er digitale forelesninger, praktisk kjøkkenarbeid, individuelt arbeid, gruppearbeid, selvstudium, praksis i grunnskolen og veiledning individuelt og i grupper. De fysiske samlingene er obligatoriske, 80 % obligatorisk frammøte.
I forbindelse med ekskursjoner må studenter ved HVL være forberedt på å betale en egenandel. Det blir lagt til rette for kompensatorisk arbeidskrav.
Materialkostnader (kr 300) må dekkes av studentene. Studenten forplikter seg til å delta i studentaktiv undervisning, med de rettigheter og forpliktelser det innebærer.
## Obligatorisk læringsaktivitet
- Studentene skal individuelt bruke Kostholdsplanleggeren/Matvare-tabellen til å vurdere næringsinnholdet i to valgte matretter opp mot nasjonale kostanbefalinger. Besvarelsen skal skrives som en fagtekst (2000 ord). Nærmere krav fastsettes av faglærer.
- Studenten skal individuelt eller i gruppe (maks. tre) lage et profesjonsfaglig digitalt undervisningsopplegg ved å planlegge, gjennomføre og vurdere ved hjelp av digitale verktøy. Læringsaktiviteten gjennomføres i praksisperioden. Enkeltemnestudenter som ikke skal ha praksis, får tilbud om alternativ læringsaktivitet.
- Studentene skal individuelt skrive to rapporter fra praktiske kjøkkenleksjoner. Rapportene skal vise didaktisk overføringsverdi til opplæring i mat og helse. Undervisningsoppleggene skal begrunnes ut fra LK20. Nærmere krav fastsettes av faglærer
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Praktisk eksamen, 30 minutter.
Studenten har 24 timer til forberedelse til den praktiske oppgaven.
Karakterskala A-F, der F tilsvarer ikke bestått.
## Hjelpemidler ved eksamen
Alle hjelpemidler er tillatt.
