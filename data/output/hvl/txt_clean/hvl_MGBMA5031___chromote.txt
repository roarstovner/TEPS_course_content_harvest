Undervisningen skjer i form av forelesninger, seminar og veiledning, og veksler mellom undervisning og studentaktive læringsformer. Detaljer om emnets organisering og undervisning vil fremkomme i semesterplanen som blir utdelt ved emnets start.
Det forventes at studentene er aktive gjennom hele emnet og bidrar til det faglige miljøet. Deler av pensum arbeides med som selvstudium og det anbefales at lærestoffet bearbeides gjennom studentorganiserte kollokvier.
## Obligatorisk læringsaktivitet
- Planlegge, gjennomføre og evaluere et undervisningsopplegg i matematikk. Refleksjon over arbeidsprosessen og undervisningsopplegget presenteres muntlig på seminar med utgangspunkt i en poster.
- En obligatorisk læringsaktivitet knyttet til det matematiske emnet.
- Skriftlig innlevering av prosjektplan for masteroppgaven med særlig fokus på problemstilling, mulig teoretisk rammeverk, kartlegging av aktuell matematikkdidaktisk forskning og planer for innsamling og analyse av data.
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
Nærmere beskrivelse av obligatoriske læringsaktiviteter gis ved semesterstart.
I tillegg er det krav om deltaking i 80 % av undervisningen. Studenter som har mellom 20-30 % fravær kan søke emneansvarlig om godkjenning, men må ha gode grunner om de skal få det godkjent.
## Vurderingsform
Muntlig eksamen, individuelt eller i par, inntil 30 minutter (ekstra tid kan gis til par).
Studentene skal presentere en litteraturstudie knyttet til et selvvalgt tema innenfor matematikkdidaktikk og kan også inkludere eksaminasjon i andre temaer fra pensum og undervisningen i emnet. Temaet for litteraturstudiet skal godkjennes av veileder. Retningslinjer for arbeidet vil bli gitt ved semesterstart.
Karakterskala: A-F, der F tilsvarer ikke bestått.
## Hjelpemidler ved eksamen
Ingen hjelpemidler.
