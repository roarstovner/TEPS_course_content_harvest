## MGUUB101 Teoretiske perspektiv på utdanning og bærekraftig utvikling i Afrika
##  Emneplan for studieåret 2025/2026
## Innhold og oppbygning
Dette emnet er emne 1 av Utdanning og bærekraft med praksis i Afrika.
Emne 2 involverer 3 måneder i Afrika, og det går i samme semester.
Emne 1: Samlingsbasert og nettbasert undervisning før, underveis og etter opphold i Afrika (3 måneder opphold som del av emne 2).
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har kunnskap om teoretiske perspektiver på bærekraftig utvikling
- har kunnskap om utdanning og bærekraftig utvikling
- har kunnskap om utvikling, globalisering og ulikheter
- har kunnskap om samfunn og utdanningssystem i Norge og utvalgte afrikanske land
- har kunnskap om teoretiske perspektiver på forholdet mellom individ, kultur, religion og samfunn
- har kunnskap om teoretiske perspektiver på kulturforståelse og interkulturell kommunikasjon
- har kunnskap om muligheter for og utfordringer med å skape bærekraftig utvikling lokalt og globalt, med utgangspunkt i en afrikansk kontekst
Ferdigheter
Studenten
- kan reflektere kritisk over sitt eget kulturelle ståsted og praksis i møtet med mennesker og systemer i en annen kulturell kontekst
- kan reflektere kritisk over ulikheter mellom grupper og regioner
- kan reflektere kritisk over bærekraftig utvikling og utdanning for en bærekraftig utvikling
- kan vise forståelse for og ha kunnskap om afrikanske forhold gjennom bruk av ulike kilder og samfunnsvitenskapelige metoder
Generell kompetanse
Studenten
- kan samhandle med mennesker fra andre kulturelle kontekster
- kan reflektere kritisk over globalisering, likheter og ulikheter med særlig fokus på norske og afrikanske forhold.
- har innsikt i egne og andre sine kulturelt baserte forståelser og praksiser
- har innsikt i utfordringer og muligheter i bærekraftig utvikling i lokal og global sammenheng
## Krav til forkunnskaper
Ingen
## Undervisnings- og læringsformer
Samlingsbasert og nettbasert undervisning.
## Obligatorisk læringsaktivitet
Nettbaserte aktiviteter og deltakelse i spesifiserte samlingsbaserte aktiviteter. Det kreves at alle studentene er tilstede i Bergen den siste uken før avreise til Afrika.
Obligatoriske læringsaktiviteter må være fullført innen gitte frister og godkjent før studenten kan gå opp til eksamen.
Informasjon blir gitt ved semesterstart.
## Vurderingsform
Muntlig eksamen, 30 minutter.
Karakterskala A-F, der F tilsvarer ikke bestått.
## Hjelpemidler ved eksamen
Ingen hjelpemidler.
