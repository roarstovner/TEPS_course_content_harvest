## LUPEKI201 Fagdidaktiske perspektiver og praksiser
##  Emneplan for studieåret 2025/2026
## Innhold og oppbygning
Emnet skal gi grunnlag for analyse av utdanningsfeltet og for å utvikle fag og profesjon. Samtidig skal det ut fra gjeldende læreplan presentere og gi kunnskaper om fagdidaktiske tilnærminger egnet for planlegging, undervisning og vurdering i grunnopplæringa. Dette gjøres også med utgangspunkt i tilpasset opplæring. Sammen med fordypning i fagets tverrfaglige tema er det også fokus på utvikling av kompetanse som kan bidra til å skape læringssituasjoner som fremmer elevenes læring, autonomi og medvirkning. Emnet vil belyse fagets- og kroppsøvingslærernes rolle i samfunnet og i skolen, legitimering og status.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten
- har bred kunnskap om kroppsøving og idrettsfagets egenart og fagets rolle og muligheter i tverrfaglig undervisning og samarbeid
- har kunnskap om den særskilte rollen kroppsøving og idrettsfag kan ha for den enkeltes personlige utvikling og evne til å forstå og samhandle med andre
- har kunnskap om ulike læringsmetoder og -modeller i kroppsøving og idrettsfag
- har kunnskap om gjeldende lov- og planverk for grunnopplæringen
- har kunnskap om tilpasset opplæring i tilknytning til lovverk og inkluderende praksis.
Ferdigheter
Studenten
- kan analysere læreplaner i kroppsøving og idrettsfag og begrunne valg av mål, innhold, læringsmetodiske tilnærminger og vurderingsformer
- kan anvende ulike teorier for å tilpasse undervisningen til elevmangfoldet
- kan drøfte hvilken betydning praktiske og estetiske læringsprosesser kan ha for danning og identitetsutvikling
- kan analysere og vurdere elevers ulike forutsetninger i kroppsøving og idrettsfag, og bruke dette som grunnlag for tilpasset opplæring
Generell kompetanse
Studenten
- kan anvende kunnskaper og ferdigheter, og ut ifra et faglig grunnlag være i dialog med elevene og deres foresatte om faglig utvikling
- kan formidle kroppsøvingsfagets utfordringer og muligheter i en kompleks samtid i møtet med en uviss framtid
- drøfte og gi eksempler på hvordan de tre tverrfaglige temaer i læreplanen (LK20) kan aktualiseres i kroppsøving og idrettsfag
- kan involvere elever i lærings- og vurderingspraksiser, og kan tilrettelegge opplæring hvor elevene utvikler autonomi og medvirkning
## Krav til forkunnskaper
Ingen
## Undervisnings- og læringsformer
Undervisningen er knyttet til sentralt teoretisk lærestoff. Det er lagt opp til en veksling mellom forelesninger og studentaktive læringsformer som individuelt arbeid, gruppearbeid-/diskusjoner, selvstudium, fremlegg av teoretiske emner og gjennomføring av praktiske oppgaver.
## Obligatorisk læringsaktivitet
Følgende obligatoriske læringsaktiviteter må være godkjent for at studenten kan framstille seg til eksamen:
- Deltakelse i obligatorisk undervisning
- Presentasjon i gruppe knyttet til en læringsmetode eller modell for en selvvalgt bevegelse, aktivitet og/eller spill. 
- Seminarfremlegg/prosjektfremlegg i gruppe med utgangspunkt i arbeid med de tverrfaglige temaet i læreplanen (LK20) som en del av kroppsøving og idrettsfag
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Individuell muntlig eksamen, 30 minutter.
Karakterskala A-F, der F tilsvarer ikke bestått.
## Hjelpemidler ved eksamen
Ingen hjelpemidler tillatt.
