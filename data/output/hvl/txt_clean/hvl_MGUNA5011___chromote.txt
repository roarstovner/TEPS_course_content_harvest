## MGUNA501 Naturfag 3, emne 1 - Naturfaglig fordypning
##  Emneplan for studieåret 2025/2026
## Innhold og oppbygning
MGUNA501 er det første av tre masteremner, og skal gi studenten avansert kunnskap i en rekke dagsaktuelle temaer i naturvitenskap. De ulike temaene kan endres fra år til år ut fra hva som til enhver tid er dagsaktuelle. I tillegg skal studenten fordype seg ytterligere i ett av temaene som fordypningsemne.
Emnet vil ha hovedfokus på faglige problemstillinger i naturvitenskapen som er relevante og dagsaktuelle. Det vil være naturlig at temaene i noen tilfeller har en viss tverrfaglig karakter mellom de ulike fagdisiplinene i naturfag. Flere av temaene vil være knyttet opp mot bærekraftig utvikling, klimakrisen, naturkrisen og etiske problemstillinger. Fellesdelen av emnet utgjør 10 studiepoeng.
Det valgte fordypningsemnet skal knyttes til forskningsfronten, og fordypningsemnet kan også danne grunnlaget for det faglige fokuset i masteroppgaven. Fordypningsdelen av emnet utgjør 5 studiepoeng.
Emnet undervises på engelsk om tre eller flere utvekslingsstudenter velger emnet.
## Læringsutbytte
Ved fullført emne skal studenten ha følgende totale læringsutbytte:
Kunnskaper
Studenten skal
- ha kunnskap om utvalgte tema innen et naturvitenskapelig forskningsfelt
- kunne drøfte naturvitenskapens prosesser som grunnlag for tillit til forskning
- drøfte bruk av naturvitenskapelige kunnskap i sosiovitenskapelige problemstillinger
Ferdigheter
Studenten skal kunne
- trekke ut hovedinnhold og sammenstille kunnskap fra fagfellevurderte forskningsartikler
