## MGUKØ503 Kroppsøving 3, emne 3 - Teori og forsking i kroppsøving og profesjonsutvikling
##  Emneplan for studieåret 2025/2026
## Innhald og oppbygging
Emnet inneber at studenten utviklar seg som sjølvstendig profesjonsutøvar og bidragsytar til kroppsøvingsfagleg forsking og utvikling.
Emnet kan settast saman på ulike måtar ut frå tema og problemstillingar som utfordrar studenten til å stille spørsmål ved eige kunnskapsgrunnlag og som engasjerer studenten til sjølvstendig kunnskapsarbeid relevant for profesjonell yrkesutøving i kroppsøving. Sentralt i emnet er at studenten utviklar forståing for kunnskap i eit profesjonsteoretisk perspektiv. I tillegg skal studenten fordjupe seg i ein sjølvvald kroppsøvingsfagleg tematikk og skrive prosjektskisse for komande masterprosjekt i kroppsøving.
Emneplanen følgjer progresjonen i praksis og i dei fagovergripande temaa slik det går fram av studieprogramplanen og emneplanen for praksis for det aktuelle året. Kompetanse frå emnet skal bringast ut i praksis og erfaring frå praksis skal bringast tilbake til emnet og gje grunnlag for vidare profesjonsutvikling.
## Læringsutbytte
Ved fullført emne skal studenten ha følgjande totale læringsutbytte:
Kunnskapar
Studenten
- har inngående forståing om sjølvvald kroppsøvingsfagleg tema og problemstilling
- har innsikt i utviklinga av si rolle som profesjonell yrkesutøvar
- har inngåande kunnskap om lærarprofesjon i forhold til sjølvvald tema og problemstilling
Ferdigheiter
Studenten
- kan analysera kroppsøvingsfaglege problemstillingar basert på kunnskap om kroppsøvingsfaget sin eigenart, verdigrunnlag, historie og gjeldande læreplanar
- kan bruka ulike teoretiske perspektiv i analyse av kroppsøving, lærarpraksis og utvikling av profesjonsidentitet og profesjonsfellesskap
- kan planleggja, gjennomføra og vurdere utforskande undervising i kroppsøving med tanke på fagleg og pedagogisk utvikling
- kan anvende nasjonal og internasjonal forskning knytt til eige prosjekt
Generell kompetanse
Studenten
- kan bidra i utvikling av fagleg fellesskap på den enkelte skule
- kan bidra til forsking og utviklingsarbeid som fremjar fagleg og pedagogisk nytenking i kroppsøving
- kan vise vilje og evne til samarbeid og vere ein bidragsytar i læringsfellesskap der refleksjon og kritisk tenking er sentralt for eiga og andre si faglege utvikling
## Krav til forkunnskapar
Ingen
## Tilrådde forkunnskapar
Kroppsøving 60 studiepoeng i syklus 1 gir grunnlag for den faglege forståing og eigenutvikling som dette emnet legg opp til.
## Undervisnings- og læringsformer
Studenten møter varierte og yrkesrelevante arbeids- og læringsformer i emnet. Det vil vere førelesingar, praktiske timar, eigenaktivitet og forpliktande samarbeid i ulike gruppestorleikar.
## Obligatorisk læringsaktivitet
- Utviklingsarbeid knytt til profesjonskunnskap og profesjonsutøving
- Prosjektskisse for masterprosjekt
- Det er krav om 80% oppmøte til undervisning i emnet.
Dei obligatoriske læringsaktivitetane må vere godkjende av emneansvarleg seinast 2 veker før studenten kan framstille seg til eksamen. Dersom ein obligatorisk læringsaktivitet blir vurdert som ikkje godkjend, skal det bli gitt ei grunngjeving for dette. Studentar som ikkje får godkjend ein obligatorisk læringsaktivitet vil, så langt det let seg gjere innan fastsette fristar, få eit nytt forsøk i inneverande semester.
## Vurderingsform
Heimeeksamen på 2500 ord pluss/minus 10%, 5 dagar.
Karakterskala A-F, der F svarar til ikkje bestått.
## Hjelpemiddel ved eksamen
Alle hjelpemiddel er tillate.
For meir informasjon om bruk av kunstig intelligens (KI) sjå Innlevering av heimeeksamen og oppgåver - Høgskulen på Vestlandet (hvl.no).
