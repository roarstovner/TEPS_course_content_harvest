## MGUNA301 Naturfag 2, emne 1 – Fordjuping i fysikk og kjemi for grunnskulen
##  Emneplan for studieåret 2025/2026
## Innhald og oppbygging
Naturfag 2 er sett saman av to emne, kvart på 15 studiepoeng:
- Fordypning i fysikk og kjemi for grunnskulen
- Fordypning i biologi for grunnskulen
Begge emna er lagt til vårsemesteret tredje studieår. Det vert lagt til rette for utveksling dette semesteret.
Naturfag 2 supplerer naturfag 1 både i breidde og djupne. Miljø og berekraftig utvikling vert vektlagt i kurset.
Fag og didaktikk vert sett på i samanheng og emna som takast opp skal gje fagleg og didaktisk tryggleik for arbeid med sentrale område av naturfaget for steg 5. til 10. i grunnskulen.
Naturfag 2 emne 1 bygger på naturfag 1 emne 2.
Gjennom dette emnet får du djupare kunnskap innan fysikk og kjemi. Kunnskap innan desse områda vert knytt til teknologi og miljø- og klimaspørsmål. Du lærer å bygge progresjon frå byrjaropplæringa til innlæring av meir avanserte og komplekse omgrepsstrukturar. Du vidareutviklar og eiga evne til å leie utforskande arbeid og å vidareutvikle elevar sine utforskande ferdigheiter. Fag og didaktikk vert sett på i samanheng.
Emneplanen følgjer progresjonen i praksis og i dei fagovergripande tema slik det går fram av studieprogramplanen og emneplanen for praksis for det aktuelle året.
Emnet undervisast på engelsk om 3 eller fleire utvekslingsstudentar veljar emnet.
## Læringsutbytte
Kunnskapar
Studenten
- har kunnskap om ulike stoff sine kretsløp i naturen og deira rolle i menneskapte endringar i naturen
- har kunnskap om organiske stoff som vi bruker i kvardagen
- har utdjupande kunnskap om kjemiske reaksjonar
- har kunnskap om korleis kontekstbaserte undervisningsformer kan verte knytt til naturfaglege, etiske, og miljømessige problemstillingar
- har kunnskap om elektronikk, gravitasjon og elektromagnetisme knytt til produksjon av elektrisk energi
- har kunnskap om korleis naturvitskapen har utvikla ulike modellar og korleis slike modellar blir brukt til å forstå korleis verda er bygd opp og heng saman
- har utdjupande kunnskap om utforskande undervisning og kan knytte det til naturvitskaplege praksisar og tenkemåtar
Ferdigheiter
Studenten
- kan handtere kjemikaliar og lage kjemiske blandingar og løysingar
- kan vurdere usikkerheit og feilkjelder i målingar
- kan bruke kunnskap i fysikk og kjemi i samband med problemstillingar knytt til teknologi og samfunn
- kan leggje til rette for kreativ, praktisk utforskande undervising i naturfag som gjev god progresjon mellom ulike steg
- kan analysere, vurdere og dokumentere elevar si læring og gi læringsfremjande tilbakemeldingar i naturfag
- kan finne, vurdere og vise til naturfagleg og naturfagdidaktisk forsking, informasjon og fagstoff og bruke dette i undervisning og drøfting med kollegaer
Generell kompetanse
Studenten
- har ei forskingsbasert tilnærming til eigen praksis som naturfaglærar
- har innsikt i naturfaget si særskilte rolle som allmenndannande fag
- kan knyte eiga rolle som naturfaglærar til problemstillingar som angår naturvitskap og teknologi i samfunnet
## Krav til forkunnskapar
Ingen
## Tilrådde forkunnskapar
Naturfag 1, emne 2 - Innføring i fysikk og kjemi for grunnskulen eller tilsvarande.
## Undervisnings- og læringsformer
Arbeidsformene vil variere mellom forelesningar, demonstrasjonar, laboratoriearbeid, oppgåveløysing og undervisningsøvingar. Det vert lagt vekt på arbeidsformer som kan brukast på barnesteget.
Delar av pensum må arbeidast med som sjølvstudium.
## Obligatorisk læringsaktivitet
Gjennom semesteret skal studenten fortløpande ha obligatoriske læringsaktivitetar som dokumenterer utvikling av fagleg og fagdidaktisk kompetanse. Desse skal innehalde:
- Oppgåver knytt til tre ulike praktiske aktivitetar
- Deltaking i undervisning knytt til ei sosiovitskapeleg problemstilling
- Uteundervisning med bruk av digital verktøy
- Deltaking i 80 % av undervisninga.
Semesterplanen vil gi nærare retningslinjer for dei obligatoriske læringsaktivitetane. Dei obligatoriske læringsaktivitetane må være gjennomført til fastsette fristar og godkjent før ein kan gå opp til eksamen.
## Vurderingsform
Munnleg eksamen, 30 min.
Karakterskala A-F, der F svarar til ikkje bestått.
## Hjelpemiddel ved eksamen
Kalkulator
