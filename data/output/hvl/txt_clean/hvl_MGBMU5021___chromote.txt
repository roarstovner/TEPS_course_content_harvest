## MGBMU502 Musikk 3, emne 2 - Kunstfagdidaktisk utviklingsarbeid
##  Emneplan for studieåret 2025/2026
## Innhold og oppbygning
Emnet har hovedvekt på skapende og utøvende aktiviteter av kunstfagdidaktisk art. Studentens utvikling av kompetanse i å lede kreative prosesser er en vesentlig komponent i emnet. Fokus rettes mot hvordan elevers musikalske uttrykk kan utvikles med henblikk til prosess og produkt, for og med elever. Den overordnede konteksten for emnet er aktuelle samfunnsperspektiv og -utfordringer, slik de kommer til uttrykk gjennom FN sine bærekraftsmål.
## Læringsutbytte
En student som har fullført emnet skal ha følgende læringsutbytte definert i kunnskap, ferdigheter og generell kompetanse:
Kunnskaper
Studenten
- Har avansert kunnskap om estetiske læreprosesser, STEAM-undervisning, kreativitetspedagogikk og ulike former for organisering av prosjektarbeid
- Har inngående kunnskap om å tilrettelegge for elevers musikkutøvelse, musikkskaping, musikkopplevelse og kulturforståelse på barnetrinnet
- Har inngående kunnskap om musikalsk klasseledelse og praktiske og estetiske arbeidsformer for elever på trinn 1-7
Ferdigheter
Studenten
- Kan forholde seg til elever på 1.-7. trinn sine musikkulturelle kontekster og kan anvende musikkpedagogisk litteratur omkring dette emnet på en kritisk og reflektert måte.
- Kan lede praktiske musikk- og kunstfagdidaktiske prosjekter i samarbeid med andre, for eksempel gjennom kunstner/lærersamarbeid
- Kan videreutvikle sine musikalske og didaktiske ferdigheter
- Kan bruke egen utøverkompetanse reflektert i musikkpedagogisk virksomhet i skolen
- Kan reflektere over egen profesjonsutøvelse
Generell kompetanse
Studenten
- Kan reflektere kritisk over kunstfagdidaktiske praksiser i skole og samfunn
- Kan bruke bruke nasjonal og internasjonal faglitteratur, begreper og perspektiver til å kritisk og systematisk analysere og drøfte profesjonsrelevante problemstillinger.
## Krav til forkunnskaper
Ingen
## Anbefalte forkunnskaper
Musikk 1 og 2 (60 sp) i syklus 1, eller tilgrensende.
## Undervisnings- og læringsformer
Verksted- og prosjektarbeid, egenøving, veiledning i skapende og utøvende aktiviteter, samspillsaktiviteter, forelesninger og analyse- og refleksjonsoppgaver.
## Obligatorisk læringsaktivitet
- Det er obligatorisk deltakelse i seminar, prosjektarbeid, temaspesifikke undervisningsblokker og arbeid i grupper. Fraværsgrense er 20%.
- Et skriftlig refleksjonsnotat etter performativt gruppearbeid
- En fotologg som dokumenterer prosess i performativt gruppearbeid
- Lydopptak og refleksjonstekst etter undervisning i populærmusikalsk sjanger
- Lydopptak og/eller videoopptak etter performativt gruppearbeid med kunstneriske og musikkdidaktiske element
De obligatoriske læringsaktivitetene må være godkjent av emneansvarlig senest 2 uker før studenten kan framstille seg til eksamen. Dersom en obligatorisk læringsaktivitet blir vurdert som ikke godkjent, skal det bli gitt en begrunnelse for dette. Studenter som ikke får godkjent en obligatorisk læringsaktivitet vil, så langt det lar seg gjøre innen fastsatte frister, få ett nytt forsøk i inneværende semester.
## Vurderingsform
Mappevurdering med læringsmappe og vurderingsmappe.
I studentens vurderingsmappe inngår studentens eget valg av 2 av emnets obligatoriske skriftlige og praktiske læringsaktiviteter. Valg av innhold i vurderingsmappen sees i lys av et endelig mappeelement som skal tjene som grunnlag for å dokumentere studentens faglige utvikling over tid.
Karakterskala: Bestått/Ikke bestått.
Ved ikke bestått vurderingsmappe, skal det leveres en omarbeidet vurderingsmappe til ny eksamen.
## Hjelpemidler ved eksamen
Alle hjelpemidler er tillatt.
