## Programplaner og emneplaner - Student
## EPN-V2
##  MFAGL4200 Praktisk estetisk prosjekt Emneplan
##  Innledning
I dette emnet skal studentene gjennomføre et praktisk-estetisk prosjekt med tilknytning til fagdidaktikk. I emnet inngår avgrensning, planlegging,gjennomføring og dokumentasjon av en praktisk-estetisk undersøkelse. Undersøkelsen bygger på en selvvalgt problemstilling og settes i sammenheng med relevante samtidsdiskurser og fagdidaktiske problemstillinger.
##  Læringsutbytte
Kunnskap
Studenten:
- har inngående kunnskap om relevante design-, kunst- og håndverksfaglige teorier og metoder
- har avansert kunnskap om ulike diskurser innen utdanningsfeltet kunst og håndverk
- har inngående kunnskap om teknikk og materialer innen selvvalgt tema
- har kunnskap om hvordan å gjennomføre, dokumentere, presentere og formidle egen praktisk-estetisk undersøkelse
Ferdigheter
Studenten:
- kan anvende metoder for praktisk-estetisk utforskning og kunstnerisk utviklingsarbeid
- kan avgrense, planlegge, gjennomføre og dokumentere en større praktisk-estetisk undersøkelse.
- kan anvende nasjonal og internasjonal forskning og egne erfaringer i arbeid med praktiske problemstillinger
- kan reflektere kritisk over eget og andres praktisk-estetiske arbeid i sammenheng med relevante samtidsdiskurser og fagdidaktiske problemstillinger
Generell kompetanse
Studenten
- kan anvende sine kunnskaper og ferdigheter på nye områder
- kan gjennomføre analyser i egen praktisk estetisk undersøkelse og bidra til kunnskapsutvikling og nytenkning
- kan reflektere over egen læring og delta i kommunikasjon om sentrale utfordringer i praktisk-estetiske undersøkelser
##  Arbeids- og undervisningsformer
Undervisningen består i forelesninger, workshops og seminar. Det gis individuell veiledning. Det stilles store krav til selvstendig, kreativt arbeid og kritisk refleksjon.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter. Se mer informasjon i den innledende delen av fagplanen.
Følgende arbeidskrav er obligatoriske og må være godkjent for å fremstille seg til eksamen:
- en plan for presentasjon og visning av eget prosjekt med faglige begrunnelser. Presentert for medstudenter og lærer.
- Minimum 80% deltagelse på utvalgte læringsaktiviteter. Hvilke læringsaktiviteter som har krav til obligatorisk deltakelse synliggjøres i Canvas og timeplanen (TP) før studiestart.
##  Vurdering og eksamen
Deleksamen i to deler som inkluderer:
1. Muntlig prosjektpresentasjon.
2. Utstilling med dokumentasjon.
Krav til dokumentasjon beskrives nærmere i eksamenstekst.
Begge eksamensdeler må være vurdert til bestått for å bestå emnet.
Den muntlige delen kan ikke påklages.
##  Hjelpemidler ved eksamen
Alle.
##  Vurderingsuttrykk
Bestått/ikke bestått.
##  Sensorordning
To interne sensorer. Ekstern sensor brukes jevnlig. Eksamensresultatet kan ikke påklages.
