## Programplaner og emneplaner - Student
## EPN-V2
##  MGKP4101 Kroppsøving og kroppsøvingsdidaktikk 1 Emneplan
##  Fagplan
FAGPLAN
Kroppsøving og kroppsøvingsdidaktikk
(15+15+15 studiepoeng)
Fagplanen ble godkjent i studieutvalget 10. november 2016
Redaksjonelle endringer lagt inn 20. januar 2020 og 18. desember 2020
Revisjon godkjent på fullmakt av leder i utdanningsutvalget 5. mars 2021
Revisjon godkjent av utdanningsutvalget 24. januar 2022 og 21. februar 2022
Gjeldende fra høstsemesteret 2022
Innledning
Fagplanen bygger på forskrift om rammeplan for grunnskolelærerutdanningen for trinn 1-7/trinn 5-10,
fastsatt av Kunnskapsdepartementet 7. juni 2016, nasjonale retningslinjer for grunnskolelærerutdanningen
trinn 1-7/trinn 5-10 av 1. september 2016 og programplan for grunnskolelærerutdanning for trinn 1-7/trinn
5-10 ved OsloMet - storbyuniversitetet, godkjent av studieutvalget 16. november 2016.
Faget skal representere en progresjon og utvidelse med utgangspunkt i kroppsøvingsfaget i syklus 1.
Kroppsøving er et allmenndannende fag som skal inspirere til livslang aktivitet og bevegelsesglede.
Kroppsøvingsdidaktikk er de refleksjoner en kan knytte til kroppsøving og undervisning av dette faget, som
kan gi økt kunnskap om fagets beskaffenhet, om fagets legitimering og økt kunnskap om hvordan faget
kan læres, undervises, utvikles og forskes på.
Gjennom arbeidet med kroppsøvingsdidaktikk skal studenten skaffe seg inngående og avansert kunnskap
om faget, fagets rolle og funksjon i skolen. Studenten skal kunne analysere og forholde seg kritisk til nyere
nasjonal og internasjonal forskning og anvende denne kunnskapen i profesjonsutøvelsen. Studenten skal
skaffe seg innsikt i sentrale undervisnings- og vurderingsformer i kroppsøving, hvordan disse bidrar til
elevens læring.
Målgruppe
Studenter som er tatt opp til femårig grunnskolelærerutdanning for trinn 1-7/trinn 5-10.
## Forkunnskapskrav
Faget er tilgjengelig som valgfag for aktive studenter ved grunnskolelærerutdanningen.
Opptak til Kroppsøvingsdidaktikk krever fullført 60 studiepoeng kroppsøving på syklus 1.
## Læringsutbytte
Læringsutbyttet er nærmere beskrevet i emneplanene.
Fagets innhold og oppbygging
Kroppsøving og kroppsøvingsdidaktikk (45 studiepoeng) er bygget opp av tre emner à 15 studiepoeng.
Emnene er Kroppsøving og kroppsøvingsdidaktikk1, Kroppsøving og kroppsøvingsdidaktikk 2 og
Kroppsøving og kroppsøvingsdidaktikk 3. Grunnskolelærerstudenter må velge emne 1 og emne 2 innenfor
et fag uavhengig om masteroppgaven skal være i fagdidaktikk eller profesjonsrettet pedagogikk. Emne 3
kan byttes med andre emner i tråd med nasjonale retningslinjer.
Kroppsøving og kroppsøvingsdidaktikk 1 fokuserer på kroppsøvingsforskning, vurdering og læring i
kroppsøving. Studentene vil i dette emnet også arbeide med digitale uttrykk og ressurser. Kroppsøving og
kroppsøvingsdidaktikk 2 gir kunnskap om teoretiske perspektiv på kropp, fysisk aktivitet og læring. Emnet
fokuserer også på tilpasset opplæring og elevmangfold.Kroppsøving og kroppsøvingsdidaktikk 3 fokuserer
på friluftslivsdidaktikk, og forskningsmetoder i kroppsøving. Studentene skal også jobbe med
prosjektskissen for masteroppgaven i dette emnet.
Fagets arbeids- og undervisningsformer
Arbeid med kroppsøving og kroppsøvingsdidaktikk krever varierte arbeidsformer. Store deler av
undervisningen vil foregå i form av forelesninger, seminarer og veiledning. I tillegg vil det benyttes praktisk
arbeid/undervisning, ekskursjoner, bruk av digitale verktøy, veiledet praksis og aktiv deltakelse i
prosjekter. Det kreves stor grad av selvstendig arbeid med å sette seg inn i pensum.
Læringsledelse og dypere forståelse av elevmangfold
Emnene i masterfaget belyser både barn og unges identitetsarbeid, og hvordan
kroppsøvingsundervisningen kan tilpasses alle elevers forutsetning og behov. I denne sammenheng
diskuteres det også hvordan kroppsøvingsfaget kan tilpasses et samfunn preget av mangfold. I
mangfoldsperspektivet belyses kroppsøving med fokus blant annet på kjønn/seksualitet, etnisitet, religion,
funksjonshemming og overvekt.
Forsknings- og utviklingsarbeid relatert til skolen
Undervisningen i masterfaget skal være både forskningsbasert og praksisnært. Dette innebærer at
studentene gjennom undervisning får kjennskap til hvordan de kan anvende de teoretiske perspektivene i
yrkesutøvelsen. Studentene vil også i undervisningen møte ulike eksempler på hvordan man kan
gjennomføre praksisnære forskningsprosjekt i skolen. Masteroppgaven studentene skal skrive skal være
profesjonsretta og praksisorientert.
Utvikling av endringskompetanse
Studentenes endringskompetanse utvikles gjennom økt kunnskap, kompetanse og refleksjonsevne i faget.
Arbeidskrav og vurderingsformer gir studentene mulighet til å vise og oppøve evne til å bli reflekterte
praktikere, som for eksempel gjennom arbeid med vurdering for læring.
Klasseledelse og lærerrollen sett fra faget
Undervisningen skal videreutvikle studenters kunnskap om klasseledelse/undervisning i fag.
Undervisningen skal gi studenten avansert kunnskap om faget og fagdidaktiske problemstillinger, slik at
studenten kan anvende disse innsikter til å videreutvikle seg som profesjonsutøver i kroppsøvingsfaget.
Dette innebærer at studenten kan planlegge og gjennomføre/lede undervisning som fremmer elevens
læring i faget, og at studenten på et avansert nivå kan formidle fagdidaktiske problemstillinger knyttet til
profesjonsutøvelsen.
Internasjonale perspektiver
Studentene skal kunne analysere og forholde seg kritisk til nyere internasjonal forskning. Dette fordrer at
en stor del av pensum er basert på internasjonal forskning på kroppsøvingsfaget. Derfor er deler av pensum på engelsk.
Praksistilknytning
Masteroppgaven studentene skal skrive skal være profesjonsretta og praksisorientert. Studentene skal
gjennomføre 10 dagers praksis i løpet av emnet Kroppsøvingsdidaktikk 1. I løpet av denne praksisen skal
studentene blant annet analysere og kritisk reflektere over hvordan de teoretiske perspektivene kan
anvendes i praksis. Forskningslitteraturen som benyttes i emnene er for en stor del praksisbasert.
Praksisopplæring
Praksisopplæring er nærmere beskrevet i programplanen.
Skikkethetsvurdering
Lærerutdanningsinstitusjoner har ansvar for å vurdere om studenter er skikket for læreryrket. Løpende
skikkethetsvurdering foregår gjennom hele studiet og inngår i en helhetsvurdering av studentens faglige
og personlige forutsetninger for å kunne fungere som lærer. En student som utgjør en mulig fare for
elevers liv, fysiske og psykiske helse, rettigheter og sikkerhet, er ikke skikket for yrket. Studenter som
viser liten evne til å mestre læreryrket, skal så tidlig som mulig i utdanningen få melding om dette. De skal
få råd og veiledning for å gjøre dem i stand til å oppfylle kravene om lærerskikkethet eller få råd om å
avslutte utdanningen. Beslutninger om skikkethet kan fattes gjennom hele studiet.
Se universitetets nettsted for mer informasjon om skikkethetsvurdering.
Arbeidskrav
Det stilles krav om minimum 80 % deltakelse i all praktisk undervisning både i og ved campus og
undervisning som organiseres som egne kurs og seminarer. Kravet stilles av flere grunner:
- Mye av innholdet i praktiske aktiviteter kan man vanskelig lese seg til og er av en slik art at det ikke kan prøves til eksamen, for eksempel erfaringslæring, ferdighetslæring, progresjonsoppbygging og praksis.
- Noen aktiviteter som for eksempel svømming kan ikke prøves til praktisk-metodisk eksamen.
- Det må et visst antall deltakere til for å kunne gjennomføre enkelte aktiviteter, for eksempel ballspill.
- Det er nødvendig å sikre kompetanse hos studenter i livbergingsaktiviteter som svømming og orientering.
- Seminarene preges av studentaktiv undervisning som tar utgangspunkt i dialog og skal understøtte studentenes øvelser i kritisk tenkning, selvstendighet og refleksjon. Dette fordrer tilstedeværelse.
Arbeidskrav skal være levert/utført innen fastsatt(e) frist(er). Gyldig fravær dokumentert med for eksempel
sykemelding, gir ikke fritak for å innfri arbeidskrav. Studenter som på grunn av sykdom eller annen
dokumentert gyldig årsak ikke leverer/utfører arbeidskrav innen fristen, kan få forlenget frist. Ny frist for å
innfri arbeidskrav avtales i hvert enkelt tilfelle med fagansvarlig.
Arbeidskrav vurderes til "Godkjent" eller "Ikke godkjent". Studenter som leverer/utfører arbeidskrav innen
fristen, men som får vurderingen "Ikke godkjent", har anledning til to nye innleveringer/utførelser.
Studenten må da selv avtale ny innlevering av det aktuelle arbeidskravet med faglærer. Studenter som
ikke leverer/utfører arbeidskrav innen fristen og som ikke har dokumentert gyldig årsak, får ingen nye
forsøk.
I programplanen er de fagovergripende temaene på de ulike studieårene og semestrene beskrevet. I
tilknytning til disse kan det være krav til tilstedeværelse og/eller andre arbeidskrav.
Nærmere informasjon om arbeidskrav finnes i den enkelte emneplan.
Vurderings-/eksamensformer
Se emneplanene under punktet Vurderings-/eksamensformer.
Samlet vurdering
Det gis ingen samlet vurdering i Kroppsøving og kroppsøvingsdidaktikk. Emnene vil hver for seg bli
oppført på vitnemålet.
Vurderingskriterier
A: Fremragende. Viser fremragende kunnskaper og ferdigheter innenfor kompetanseområdene i faget.
Viser fremragende evne til refleksjon og selvstendig tenkning i forhold til læringsmål, fagets egenart og
tilrettelegging av et godt læringsmiljø.
B: Meget god. Viser meget gode kunnskaper og ferdigheter innenfor kompetanseområdene i faget. Viser
meget god evne til refleksjon og selvstendig tenkning i forhold til læringsmål, fagets egenart og
tilrettelegging av et godt læringsmiljø.
C: God. Viser gode kunnskaper og ferdigheter innenfor kompetanseområdene i faget. Viser god evne til
refleksjon og selvstendig tenkning i forhold til læringsmål, fagets egenart og tilrettelegging av et godt
læringsmiljø.
D: Nokså god. Viser begrensede kunnskaper og ferdigheter innenfor kompetanseområdene i faget. Viser
begrenset evne til refleksjon og selvstendig tenkning i forhold til læringsmål, fagets egenart og
tilrettelegging av et godt læringsmiljø.
E: Tilstrekkelig. Tilfredsstiller minimumskravene til kunnskaper og ferdigheter innenfor
kompetanseområdene i faget. Viser noe evne til refleksjon og selvstendig tenkning i forhold til læringsmål,
fagets egenart og tilrettelegging av et godt læringsmiljø.
F: Ikke bestått. Har utilstrekkelig kunnskaper og ferdigheter innenfor kompetanseområdene i faget. Viser
dårlig evne til refleksjon og selvstendig tenkning i forhold til læringsmål, fagets egenart og tilrettelegging av
et godt læringsmiljø.
Rettigheter og plikter ved eksamen
Studentens rettigheter og plikter framgår av forskrift om studier og eksamen ved OsloMet. Forskriften
beskriver blant annet vilkår for ny/utsatt eksamen, klageadgang og hva som regnes som fusk ved
eksamen. Studenten er selv ansvarlig for å melde seg opp til eventuell ny/utsatt eksamen.
##  Innledning
Kroppsøving og kroppsøvingsdidaktikk 1 skal gi studentene inngående kunnskap om forskning på
kroppsøving. Emnet skal gi studentene ferdigheter i å analysere og forholde seg kritisk til nasjonal og
internasjonal forskning, samt å kunne anvende denne kunnskapen i profesjonsutøvelsen. Emnet fokuserer
på undervisning og læring i kroppsøvingsfaget, og på kritisk analyse av digitale uttrykk og ressurser i
faget. Aktuelle problemstillinger i faget blir drøftet.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell
kompetanse:
Kunnskap
Studenten
- har inngående kunnskap om forskning på sentrale emner innen undervisning i kroppsøving og innen kroppsøvingsdidaktikk
- har forskningsbasert kunnskap om utvalgte pedagogiske modeller for undervisning i kroppsøving
- har inngående kunnskap basert på forskning om ulike former for vurdering i kroppsøving
Ferdigheter
Studenten
- kan, basert på vitenskapelig tenkemåte, planlegge og gjennomføre undervisning og vurdering i kroppsøving og slik bidra til at elevene lærer å reflektere over egen læring
- kan på avansert nivå søke opp relevant forskningslitteratur knyttet til kroppsøving og kroppsøvingsdidaktikk og trekke ut, vurdere og formidle innholdet skriftlig og muntlig
- kan vurdere digitale uttrykk og ressurser kritisk og bruke dem i opplæringen på måter som styrker og utvikler kroppsøvingsfagets didaktikk
Generell kompetanse
Studenten
- kan analysere og vurdere relevante faglige og etiske problemstillinger knyttet til undervisning i kroppsøving
- kan på avansert nivå formidle og kommunisere faglige problemstillinger knyttet til profesjonsutøvelse knyttet til kroppsøvingsfaget
- har profesjonsfaglig digital kompetanse
##  Innhold
Kroppsøving og kroppsøvingsdidaktikk 1 skal gi studentene inngående kunnskap om forskning på
kroppsøvingsfaget. Emnet setter søkelys på undervisning i kroppsøving, og på hvordan utvalgte
pedagogiske modeller og former for vurdering i faget kan fremme elevenes læring. I emnet vil studentene
blant annet arbeide med digitale uttrykk og ressurser, og kritisk analysere hvilke perspektiv de gir på fysisk
aktivitet, bevegelse, kropp og kroppsøving. Aktuelle forskningsbaserte problemstillinger knyttet til
kroppsøvingsfaget vil bli drøftet.
##  Arbeids- og undervisningsformer
Undervisningen på emnet vil i hovedsak være i form av forelesninger, gruppearbeid, seminarer og
veiledning. Emnet krever stor grad av selvstendig arbeid med å sette seg inn i pensum.
##  Arbeidskrav og obligatoriske aktiviteter
Følgende arbeidskrav må være godkjent før eksamen kan avlegges:
- 80 prosent deltakelse i undervisning som er tilrettelagt som seminar.
- Studentene skal gjennom gruppearbeid lage posters som de presenterer i ca. ti minutter for medstudenter.
##  Vurdering og eksamen
En individuell, skriftlig semesteroppgave etter selvvalgt tema innen emnets område med omfang på 4500 ord +/-10 %.
Ny/utsatt eksamen
Ved ikke bestått karakter, kan semesteroppgaven omarbeides til ny eksamen én gang.
##  Hjelpemidler ved eksamen
Alle hjelpemidler tillatt.
##  Vurderingsuttrykk
Det benyttes gradert karakterskala fra A til E for bestått og F for ikke bestått eksamen.
##  Sensorordning
Det benyttes en intern og en ekstern sensor.
