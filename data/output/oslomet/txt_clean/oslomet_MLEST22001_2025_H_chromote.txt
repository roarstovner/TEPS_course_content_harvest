## Programplaner og emneplaner - Student
## EPN-V2
##  MLEST2200 Profesjonsfag: Elev, lærer og skole i samfunnsperspektiv  Emneplan
##  Innledning
Emnet bygger opp under den lærerfaglige plattformen i utdanningen og omfatter fagdidaktikk, pedagogikk og undervisningspraksis. Emnet plasserer læring og undervisning i en institusjons- og samfunnskontekst og belyser muligheter og utfordringer, utfra et profesjonsperspektiv. Betydningen av kulturelle og sosiale forhold for danning og utvikling belyses i emnet. Undervisningspraksis i videregående skole inngår. Praksis skal være en arena for systematisk læring og gjennomføres i samarbeid med øvrige emner i utdanningen og praksisskolen.
##  Læringsutbytte
Etter å ha gjennomført dette emnet har studenten følgende læringsutbytte definert i form av kunnskap, ferdigheter og generell kompetanse:
Kunnskap
Fagdidaktikk:
Studenten
- har kunnskap om læreplaner for videregående skolen, innen fagområdet.
- har innsikt i skolen som organisasjon og modeller for undervisningsplanlegging, herunder utvikling av mål og innhold samt ulike former for veiledning og vurdering.
- har kunnskap om de praktiske og estetiske fagenes muligheter i møte med samfunnsaktuelle problemstillinger, nasjonalt og internasjonalt.
- har kunnskap om den samiske kulturen og dens posisjon nasjonalt og nordisk.
- har innsikt i nasjonal og nordisk fagdidaktisk forskning knytt til tema som bærekraft, kreativitet og profesjonsfaglig digital kompetanse.
Pedagogikk:
Studenten
- har kjennskap til hvordan sentrale pedagogiske ideer har påvirket synet på oppdragelse, danning og opplæring.
- har kunnskap om hvordan praktiske og estetiske fag kan bidra til livsmestring.
- har kunnskap om prinsipp for tilpasset opplæring samt elevers rettigheter i skolen, herunder også samiske elever og minoritetsspråklige elever.
- har kunnskap om barn og unge i vanskelige livssituasjoner, herunder sosiale og emosjonelle vansker og kjennskap til ulike former for tiltak og relevante faginstanser for samarbeid.
- har kunnskap om pedagogisk utviklingsarbeid; relevante metoder, utvikling av problemstilling og innsikt i forskningsetikk.
Undervisningspraksis:
Studenten
- har kunnskap om skolen som samfunnsinstitusjon og ulike lokale og nasjonale kvalitetssystemer.
