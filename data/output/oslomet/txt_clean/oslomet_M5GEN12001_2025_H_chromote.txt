## Programplaner og emneplaner - Student
## EPN-V2
##  M5GEN1200 Engelsk, emne 2 Emneplan
##  Innledning
Fagplanen tilhørende dette emnet er lagt på emne M5GEN1100 Engelsk, emne 1.
##  Forkunnskapskrav
Ingen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- kjenner til litteratur og andre kulturelle uttrykk som kan brukes i undervisning av barn og unge
- kjenner forsknings- og utviklingsarbeid som er relevant for engelskfaget på trinn 5-10
Ferdigheter
Studenten
- kan bruke engelsk muntlig og skriftlig, sikkert og selvstendig
- kan planlegge og lede varierte og differensierte læringsaktiviteter, også digitale, som fremmer dybdelæring og utvikling av de grunnleggende ferdighetene
- kan oppdage lese- og skrivevansker og legge til rette for tilpasset opplæring
- kan diskutere, muntlig og skriftlig, et utvalg av skjønn- og faglitteratur
- kan innhente og tilrettelegge informasjon om samfunnsspørsmål og kulturelle tema til bruk i undervisningen
Generell kompetanse
Studenten
- kan formidle relevant fagstoff og kommunisere på engelsk på en måte som er tilpasset elever på trinn 5-10
- kan reflektere over egen læring og undervisningspraksis i lys av etiske grunnverdier og skolens ansvar for barn og unges personlige vekst
- kan arbeide selvstendig og sammen med andre for å tilrettelegge for elevers læring og utvikling
- kan vedlikeholde og utvikle sin egen språklige og didaktiske kompetanse
##  Innhold
Elevers arbeid med engelskspråklige tekster:
- Analyse og valg av tekster for barn og unge
- Grunnleggende sjangerkunnskap
- Interkulturell kommunikasjon
- Tilpasset opplæring i forhold til en mangfoldig elevgruppe
- Kritisk bruk av digitale læringskilder og verktøy
- Arbeid med grunnleggende ferdigheter i engelskfaget, med fokus på lesing, regning og digitale ferdigheter
- Samfunnsliv, historie og kulturuttrykk i noen engelsktalende land
Studieopphold i engelskspråklig land
Som del av undervisning i emne 2 tilbys studentene et studieopphold ved en partnerinstitusjon i et engelskspråklig land. Studentene vil da få anledning til å arbeide med det muntlige språket i en autentisk ramme og utvide sin kunnskap om engelskspråklig litteratur, kultur, samfunnsliv og historie. Kostnader i forbindelse med studieoppholdet dekkes av studentene selv. Informasjon om reisemål og kostnader gis ved semesterstart. Studieoppholdet er ikke obligatorisk, og studenter som av ulike årsaker ikke har anledning til å delta på studieoppholdet, deltar i samme perioden på tilsvarende undervisningsopplegg med tilsvarende læringsutbytte på OsloMet.
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Følgende arbeidskrav må være godkjent før eksamen i emnet kan avlegges:
- Individuell skriftlig oppgave, tekst på 900 ord +/- 10 %. Formålet med oppgaven er arbeid med tekstanalyse og sjangerkunnskap, utvikling av studentenes skriveferdigheter og bruk av tekstbehandling og referanseverktøy.
- Muntlig presentasjon i grupper på 3-4 studenter, med omfang 15 minutter. Studentene skal bruke praktiske-estetiske uttrykksformer i utformingen av presentasjonen, som for eksempel rollespill, drama eller sammensatte tekster (inkl. sosiale medier). Formålet med oppgaven er arbeid med grunnleggende ferdigheter, interkulturell kommunikasjon og tilpasset opplæring.
- Krav om deltakelse i undervisningen (som beskrevet under «Arbeidskrav» i den innledende delen av fagplanen).
##  Vurdering og eksamen
Individuell fem timers skriftlig eksamen under tilsyn. Eksamensspråket er engelsk.
Ny/utsatt eksamen arrangeres som ved ordinær eksamen.
##  Hjelpemidler ved eksamen
Ingen hjelpemidler tillatt.
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen.
##  Sensorordning
Eksamen vurderes av to interne sensorer. En tilsynssensor er tilknyttet emnet, i henhold til retningslinjer for oppnevning og bruk av sensorer ved OsloMet.
