## Programplaner og emneplaner - Student
## EPN-V2
##  M5GMT1201 Matematikk, emne 2 Emneplan
##  Innledning
Fagplanen tilhørende dette emnet er lagt på emne M5GMT1100 Matematikk, emne 1.
I dette emnet behandles ulike aspekter ved brøk, sammenheng mellom brøk, desimaltall og prosent og koblingen til proporsjonalitet grundig. Særlig viktig er arbeid med ulike representasjoner for brøk, resonneringsstrategier knyttet til brøk og forhold, og hvordan elever utvikler forståelse av proporsjonalitetsbegrepet. Videre arbeides det med ulike innfallsvinkler til algebra og med funksjonsbegrepet. Utvikling av matematisk språk og tenkning gjennom aktiviteter som fremmer resonnement, argumentasjon og begrunnelse er sentralt i emnet. I dette emnet behandles også perspektiver knyttet til analyse av elevers matematiske utvikling.
##  Forkunnskapskrav
Ingen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har dybdekunnskap om matematikken elevene arbeider med på trinn 5-10
- har kunnskap om matematiske læring- og utviklingsprosesser og hvordan legge til rette for at elever kan ta del i slike prosesser
- har kunnskap om interaksjonsmønster, kommunikasjon og språkets rolle for læring av matematikk og ulike syn på læring av matematikk
- har kunnskap om ulike representasjoner og betydningen bruk av og overganger mellom representasjoner kan ha for elevers læring
- har kunnskap om hvordan grunnleggende ferdigheter medvirker til utviklingen av matematisk kompetanse
- har kunnskap om bruk av ulike læremidler, både digitale og andre, og muligheter og begrensninger ved slike læremidler
- har kunnskap om matematikkfagets innhold på de ulike trinnene i grunnskolen og i videregående skole og om overgangene fra barnetrinn til ungdomstrinn og fra ungdomstrinn til videregående skole
- har kunnskap knyttet til ulike matematiske bevis- og argumentasjonsformer
Ferdigheter
Studenten
- kan planlegge, gjennomføre og vurdere matematikkundervisning for alle elever på trinn 5-10, med fokus på variasjon og elevaktivitet
- kan bruke arbeidsmåter som fremmer elevenes undring, kreativitet og evne til å arbeide systematisk med utforskende aktiviteter, resonnering og argumentasjon
- kan kommunisere med elever, lytte til, vurdere, gjøre bruk av elevers innspill og stimulere elevenes matematiske tenking
- kan analysere og vurdere elevers tenkemåter, argumentasjon og løsningsmetoder ut fra ulike perspektiv på kunnskap og læring
- kan tilpasse opplæringen til elevenes ulike behov gjennom valg og bruk av kartleggingsprøver og ulike observasjons- og vurderingsmåter
- kan vurdere elevenes måloppnåelse med og uten karakterer, begrunne vurderingene og gi læringsfremmende framovermeldinger
- kan vurdere elevenes læring i faget som grunnlag for tilrettelegging av undervisning og tilpasset opplæring
Generell Kompetanse
Studenten
- har innsikt i matematikkfagets betydning som allmenndannende fag og dets samspill med andre fag, kultur, filosofi og samfunnsutvikling
- har innsikt i matematikkfagets betydning for utvikling av kritisk demokratisk kompetanse
##  Innhold
Utvidelser av tallområdet:
- Brøk, rasjonale tall, negative tall og irrasjonale tall
- Elevers utfordringer med utvidelsene av tallområdet
Begrunnelse, argumentasjon og bevis:
- Potensialet for arbeid med holdbar argumentasjon i grunnskolen
- Ulike bevis innen algebraisk tenkning og tallteori
Didaktiske temaer som behandles spesielt i dette emnet
- Undersøkende virksomhet
- Teorier om lærerkompetanse i matematikk
- Vurdering og kartlegging
- Vurdering av digitale læringsressurser for matematikk
- Diagnostisk undervisning
- Didaktisk planlegging
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Arbeidskravene er ment å bidra til å kvalitetssikre at studentene har kunnskap, ferdigheter og generell kompetanse knyttet til emne 2. Retten til å avlegge eksamen forutsetter godkjente arbeidskrav og deltakelse i bestemte faglige aktiviteter. Følgende arbeidskrav må være godkjent før avsluttende eksamen kan avlegges:
- Arbeidskrav 1 emne 2: En skriftlig oppgaveinnlevering knyttet til matematiske og/eller fagdidaktiske emner. Programmering eller IKT som hjelpemiddel skal være en del av arbeidskravet. Omfang tilsvarende tilsvarende 2000 ord +/- 10 %. Individuell innlevering.
- Arbeidskrav 2 emne 2: Ett skriftlig oppdrag knyttet til gjennomføring av observasjon og/eller undervisning av elever. Omfang ca. 5000 ord +/- 10 %. Det kan i tillegg innebære muntlig framlegg på ca. 20 minutter (faglærerne presiserer). Gruppeinnlevering.
- Arbeidskrav 3 emne 2: Ett skriftlig oppdrag knyttet til gjennomføring av observasjon og/eller undervisning av elever. Omfang ca. 5000 ord +/- 10 %. Gruppeinnlevering.
- Arbeidskrav 4 emne 2: Krav om deltakelse i undervisningen (som beskrevet under avsnittet «Arbeidskrav» i den innledende delen av fagplanen).
##  Vurdering og eksamen
Individuell muntlig eksamen på ca. 30 minutter.
Ny/utsatt eksamen
Ny/utsatt eksamen gjennomføres som ved ordinær eksamen.
##  Hjelpemidler ved eksamen
Ingen.
##  Vurderingsuttrykk
Det benyttes en karakterskala fra A til E for bestått og F for ikke bestått.
##  Sensorordning
Det benyttes to interne sensorer. En tilsynssensor er tilknyttet emnet, i henhold til retningslinjer for oppnevning og bruk av sensorer.
