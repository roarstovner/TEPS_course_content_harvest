Emnet gir studentene dypere innsikt i kroppsøving på barnetrinnet, der bruk av ulike bevegelsesmiljø, tilrettelegging for lek og begynneropplæring, kunnskap om barns utvikling og læring og barns bevegelseskultur er sentralt. Studentene får mer erfaring med allsidige bevegelsesaktiviteter og varierte arbeidsmåter for å bidra til å fremme kroppslig utvikling, læring, mestring, kreativitet og bevegelsesglede for alle elevene i barneskolen. Gjennom emnet vil studentene planlegge undervisning og undervisningsrelaterte opplegg og arbeide med oppgaver knyttet til kroppsøvingslæreren som kompetanse og ressurs i skolemiljøet.
##  Arbeids- og undervisningsformer
Se programplanen.
##  Arbeidskrav og obligatoriske aktiviteter
Følgende arbeidskrav være godkjent før eksamen kan avlegges:
- Det er krav om 80 % oppmøte i den praktisk-metodiske aktivitetslæren og i all studentaktiv undervisning.
- Gjennomført prosjekt uteskole/nærmiljøfriluftsliv i grupper på 2-4, med plan og refleksjonsdokument. Omfang: 2000 ord +/- 10 %.
- Oppgave knyttet til temaet praktisk-metodisk aktivitetslære i grupper på 2-4. Skriftlig og digital fremstilling. Omfang: 1600 ord +/- 10% og et digitalt produkt som f.eks. video 5-10 minutter.
- I tilknytning til praksis skal studenten individuelt utarbeide en ca. 10 minutters muntlig presentasjon til refleksjonsseminar som knytter praksiserfaringen til relevante tema i emnet.
Se programplanen for mer informasjon om arbeidskrav og krav til deltakelse i undervisningen.
##  Vurdering og eksamen
Individuell praktisk-muntlig eksamen. Studenten trekker oppgave og planlegger et undervisningsopplegg og leverer en øktplan. 24 timers forberedelsestid. Eksamen inneholder en praktisk-metodisk undervisningsde​l med et omfang på 15-20 minutter. Denne følges opp av en muntlig samtale om undervisningsopplegget og øvrige temaer i emnet. Omfang: 10-15 minutter.
Ny/utsatt eksamen
Ny/utsatt eksamen gjennomføres som ved ordinær eksamen.
##  Hjelpemidler ved eksamen
Alle hjelpemidler tillatt i forberedelsestiden. På gjennomføring av eksamen er øktplan-dokumentet tillatt hjelpemiddel.
##  Vurderingsuttrykk
Gradert skala fra A til E for bestått og F for ikke bestått.
##  Sensorordning
Intern og ekstern sensor.
