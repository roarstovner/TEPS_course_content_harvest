## Programplaner og emneplaner - Student
## EPN-V2
##  M1KP2300 FoU-oppgave Emneplan
##  Innledning
Emneplanen er godkjent av utdanningsutvalget ved Fakultet for lærerutdanning og internasjonale studier 21. juni 2021.
Studenten skal gjennomføre et selvstendig, profesjonsrettet FoU-prosjekt. Ved å utforske en avgrenset problemstilling skal studenten tilegne seg kunnskap om et utvalgt tema. Samtidig skal studenten tilegne seg kompetanse til å ha en utviklingsorientert innstilling til arbeidet som lærer.
##  Forkunnskapskrav
Se programplanen for informasjon om eventuelle forkunnskapskrav og progresjonskrav.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har kunnskap om grunnleggende vitenskapsteoretiske perspektiver og forskningsmetoder som er relevante for forskning i skolen
- har inngående kunnskap om en avgrenset tematikk innenfor kroppsøving og idrettsfag
Ferdigheter
Studenten
- kan søke etter og finne fram til skolefaglig forskning
- kan anvende grunnleggende vitenskapsteoretisk og metodisk kunnskap i planlegging og gjennomføringen av egen FoU-oppgave
- kan planlegge og gjennomføre en teoretisk, didaktisk eller empirisk analyse
- kan skrive en lengre akademisk tekst
Generell kompetanse
Studenten
- kan analysere relevant forskning
- kan reflektere over etiske sider ved forskningsprosessen
- kan reflektere over FoU-prosjektets relevans for sin egen profesjonelle utvikling i lærerutdanningen
- kan legge fram eget arbeid i faglig sammenheng og gi respons på medstudenters framlegg
##  Innhold
Emnet tar opp grunnleggende vitenskapsteoretiske perspektiver og forskningsmetoder som er relevante for å gjennomføre et FoU-prosjekt. I tillegg skal studentene planlegge, gjennomføre og rapportere et avgrenset prosjekt, under veiledning.
##  Arbeids- og undervisningsformer
Se programplanen.
##  Arbeidskrav og obligatoriske aktiviteter
Følgende arbeidskrav være godkjent før FoU-oppgaven kan leveres inn:
- Det er krav om 80 % oppmøte i all studentaktiv undervisning.
- Innlevering av et prosjektnotat til FoU-oppgaven. Omfang: 400 ord +/- 10 %. Notatet skal ha med omtale av tema, spørsmål en vil undersøke, aktuell forskningslitteratur og annet fagstoff studenten forventer å sette seg inn som del av oppgavearbeidet, hva slags materiale studenten planlegger å samle inn og undersøke, forskningsmetode studenten skal bruke, og skisse til oppgavedesign henholdsvis teoretisk, didaktisk eller empirisk.
- Levere veiledningsgrunnlag og delta i en veiledning
- Framlegg av FoU-prosjektet på delingskonferanse, med et omfang på ca. 10 minutter, samt bidra med muntlig respons på innholdet i 1-2 medstudenters framlegg.
Se programplanen for mer informasjon om arbeidskrav og krav til deltakelse i undervisningen.
##  Vurdering og eksamen
Individuell FoU-oppgave med omfang som normalt skal være mellom 6000 og 8000 ord. Oppgaven må oppfylle IKT-krav og bestemte krav til utforming. Slike kriterier publiseres på universitetets læringsplattform i god tid før studenten begynner på sin oppgave. Egenerklæring vedrørende fusk og plagiering, og egenerklæring knyttet til hvorfor oppgaven ikke utløser NSD-krav, skal ligge som vedlegg i FoU-oppgaven ved innlevering.
Ny/utsatt eksamen
Ny/utsatt eksamen foregår som ved ordinær eksamen. Ved ikke bestått karakter vil det være mulighet til å omarbeide oppgaven ved første ny/utsatt eksamen. Etter dette må det leveres ny oppgave.
##  Hjelpemidler ved eksamen
Alle hjelpemidler tillatt.
##  Vurderingsuttrykk
Gradert skala fra A til E for bestått og F for ikke bestått.
##  Sensorordning
Intern og ekstern sensor.
