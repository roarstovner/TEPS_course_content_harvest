## Programplaner og emneplaner - Student
## EPN-V2
##  MLEST3210 Medieuttrykk og historiefortelling Emneplan
##  Innledning
Emnet retter seg mot undervisning i medier, kommunikasjon og medieproduksjon for grunn- og videregående skole, slik det fremkommer i gjeldende læreplaner.
Sentralt i emnet er kunnskaper og ferdigheter om hvordan medieuttrykk skapes og hvordan de påvirker oss. Historiefortelling handler om hvordan du formidler et budskap og hvordan du bruker dramaturgi og virkemidler aktivt for å nå en målgruppe. Emnet gir en introduksjon til relevante digitale verktøy for produksjon av ulike medieuttrykk. I emnet inngår også bevissthet om teknikk, metode, idéutvikling og arbeidsprosess.
##  Anbefalte forkunnskaper
Anbefalte forkunnskaper er grunnleggende kjennskap til digitale verktøy og medier.
##  Læringsutbytte
Etter å ha gjennomført dette emnet har studenten følgende læringsutbytte definert i form av kunnskap, ferdigheter og generell kompetanse:
Kunnskap
Studenten
- har bred kunnskap om historiefortelling rettet mot en målgruppe, og hvordan dramaturgi og bruken av virkemidler kan tydeliggjøre budskapet
- har inngående kjennskap til ulike medieuttrykk og sjangre
- har kjennskap til den samfunnsmessige betydningen av ulike medieuttrykk og hvordan de kan påvirke oss
- har kjennskap til profesjonsfaglige problemstillinger med utgangspunkt i fagdidaktisk teori
- har kjennskap til den historiske utviklingen av ulike medieuttrykk og hvordan medieteknologi endres
