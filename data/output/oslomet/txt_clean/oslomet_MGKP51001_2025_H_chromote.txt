## Programplaner og emneplaner - Student
## EPN-V2
##  MGKP5100 Kroppsøving og kroppsøvingsdidaktikk 3 Emneplan
##  Innledning
Fagplanen tilhørende dette emnet er lagt på emne MGKP4100 Kroppsøving og kroppsøvingsdidaktikk 1.
Kroppsøving og kroppsøvingsdidaktikk 3 (MGKP5100) bygger videre på Kroppsøving og kroppsøvingsdidaktikk 1 (MGKP4100) og Kroppsøving og kroppsøvingsdidaktikk 2 (MGKP4200), og skal gi studentene inngående kunnskap om hvordan forskning på kroppsøving og kroppsøvingsdidaktikk kan gjennomføres. Emnet skal gi studentene kunnskaper om og ferdigheter i å utvikle og designe avgrensede profesjonsrelevante forskningsprosjekter. Dette innebærer kunnskaper og ferdigheter knyttet til lokalisering av relevante tema å studere, vurdering av teoretisk perspektiv, valg av forskningsmetode og etiske vurderinger.
##  Forkunnskapskrav
Ingen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har avansert kunnskap om relevante tema for forskning på kroppsøving og kroppsøvingsdidaktikk
- har inngående kunnskap om vitenskapelige tenkemåter, forskningsdesign og etisk regelverk relevant for forskning på kroppsøving og kroppsøvingsdidaktikk
- har inngående kunnskap om utvalgte teoretiske perspektiv som er relevante for forskning på tema innen kroppsøving og kroppsøvingsdidaktikk
- har inngående kunnskap om hvordan man kan søke opp, trekke ut essensen av og vurdere forskningslitteratur knyttet til kroppsøving og kroppsøvingsdidaktikk
Ferdigheter
Studenten
- kan med utgangspunkt i forskningsbasert kunnskap analysere faglige problemstillinger om kroppsøvingsfagets egenart, verdigrunnlag og historie og bruke oppnådd innsikt i undervisning, forsknings- og utviklingsarbeid
- kan anvende forskningsbasert kunnskap i kroppsøving og kroppsøvingsdidaktikk til å lokalisere problemområder for utforskning
- kan velge ut, avgrense relevante tema og formulere forskningsspørsmål som er aktuelle for forskning innen kroppsøving og kroppsøvingsdidaktikk
- kan analysere og forholde seg kritisk til nasjonal og internasjonal forskning og anvende denne kunnskapen for å designe et avgrenset forskningsprosjekt
Generell kompetanse
Studenten
- kan analysere og vurdere relevante faglige og etiske problemstillinger innen forskning på kroppsøving og kroppsøvingsdidaktikk
- kan, med bakgrunn i forskningsbasert kunnskap, analysere og vurdere relevante faglige og etiske problemstillinger relevante for undervisning i kroppsøving
- kan bidra til forsknings- og utviklingsarbeid som fremmer faglig og didaktisk nytenkning om kroppsøving i skolen
##  Innhold
MGKP5100 skal gi studentene mulighet til å opparbeide inngående kunnskaper om hvordan forskning på kroppsøving og kroppsøvingsdidaktikk kan gjennomføres. I emnet gis studentene mulighet til å oppøve ferdigheter i å lokalisere relevante tema for utforsking og designe et avgrenset forskningsprosjekt knyttet til fagområdet, samt å øve på utvalgte forskningsmetoder. Dette innebærer også kunnskaper om hvordan kunnskapsoversikter utarbeides og ferdigheter i å utarbeide en kunnskapsoversikt knyttet til et avgrenset tema.
##  Arbeids- og undervisningsformer
Undervisningen på emnet vil i hovedsak være i form av forelesninger, gruppearbeid, seminar og veiledet individuelt arbeid. Emnet krever stor grad av selvstendig arbeid med å sette seg inn i pensum
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter. Se mer informasjon om arbeidskrav i den innledende delen av fagplanen.
Følgende arbeidskrav må være godkjent før eksamen kan avlegges:
- 80 prosent oppmøte på organiserte seminar og praktiske øvinger
- Studenten skal individuelt eller i gruppe på inntil tre velge tema for masteroppgave og levere prosjektskisse på 1800 ord +/- 10 %.
- Studenten skal individuelt eller i gruppe på inntil tre levere en gjennomgang av forskningslitteratur knyttet til masteroppgavens tema med et omfang på 1600 ord +/- 10 %.
##  Vurdering og eksamen
- Posterpresentasjon. Studentene skal i grupper på 2-3 trekke et tema som de skal lage en poster på bakgrunn av. Posteren skal lages etter en mal som blir gitt ved trekking av tema. Til slutt skal posteren presenteres på en studentkonferanse med alle studentene og to interne sensorer som tilhørere. Temaet trekkes 14 dager i forveien, og omfanget på den muntlige presentasjonen er inntil 10 minutter. Etter hver presentasjon er det spørsmål fra sensorene, og det åpnes for spørsmål fra med-studenter. Total tidsramme er inntil 30 minutter per studentgruppe. Til grunn for vurdering ligger posteren, presentasjonen og den muntlige utspørringen. Det gis gruppekarakter på eksamenen.
- Ny/utsatt eksamen arrangeres som ved ordinær eksamen, med nødvendige tilpasninger ut fra antall studenter som går opp til eksamen.
##  Hjelpemidler ved eksamen
Alle hjelpemidler tilgjengelig.
##  Vurderingsuttrykk
Bestått / ikke bestått.
##  Sensorordning
Det benyttes to interne sensorer. En tilsynssensor er tilknyttet emnet, i henhold til retningslinjer for oppnevning og bruk av sensorer ved OsloMet.
