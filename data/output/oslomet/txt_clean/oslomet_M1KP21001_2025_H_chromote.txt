## Programplaner og emneplaner - Student
## EPN-V2
##  M1KP2100 Læring og vurdering i kroppsøving Emneplan
##  Innledning
Emneplanen er godkjent av utdanningsutvalget ved Fakultet for lærerutdanning og internasjonale studier 21. juni 2021.
Studentene vil i dette emnet få kunnskap om temaer innenfor læringsteori og læringsforskning, herunder ulike teorier om læring, selvoppfatning, motivasjon og selvregulering. Sentralt står studentenes kunnskaps- og ferdighetsutvikling med tanke på å kunne vurdere elevers læring, utvikling og kompetanse i kroppsøving. Innovative tilnærminger til ballspill og balleker er gjennomgående i emnet.
##  Forkunnskapskrav
Se programplanen for informasjon om eventuelle forkunnskapskrav og progresjonskrav.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har kunnskap om læring og læringsprosesser, og kunnskap om vurdering av og for læring som kjennetegner kroppsøvingsfaget
- har kunnskap om ulike lærings- og motivasjonsteorier og hvordan disse er relevante for undervisning og læring i kroppsøving
- har kunnskap om ulike vurderingsmåter som kan fremme læring og hvordan en kan tilrettelegge for elevenes egenvurdering
- har kunnskap om hvilke betingelser som kan varieres og endres ved utvikling av nye balleker og ballspill
Ferdigheter
Studenten
- kan anvende ulike læringsteorier i planlegging, gjennomføring og vurdering av undervisning i kroppsøving
- kan legge til rette for elevenes motivasjon, læring og utvikling gjennom fagdidaktisk kompetanse, klasseledelses- og relasjonskompetanse
- kan bruke ulike vurderingsmåter i vurdering av og for læring
- kan utvikle nye balleker og ballspill
Generell kompetanse
Studenten
- kan bidra i profesjonsfaglige fellesskap og i tverrfaglige samarbeid med spesialkompetanse i kroppsøvingsdidaktikk
- kan analysere og kritisk vurdere undervisning, læring og vurdering i kroppsøving ut fra lovverk, gjeldende læreplaner og profesjonsetiske krav
- kan uttrykke seg muntlig i akademiske sammenhenger
##  Innhold
Emnet inneholder profesjonsfaglige temaer slik som lærings- og motivasjonsteorier, samt kunnskap om vurdering av og for læring. I tillegg inneholder emnet praktisk-metodiske aktiviteter med særlig vekt på lag- og samarbeidsaktiviteter.
##  Arbeids- og undervisningsformer
Se programplanen.
##  Arbeidskrav og obligatoriske aktiviteter
Følgende arbeidskrav må være godkjent før eksamen kan avlegges:
- Det er krav om 80 % deltakelse i all studentaktiv og praktisk-metodisk undervisning
- Studentene skal i gruppe på 2-4 skape og utvikle nye balleker eller varianter av ballspill, samt planlegge og gjennomføre en undervisningsøkt på 90 minutter for medstudenter.
- I tilknytning til praksis skal studenten individuelt utarbeide et refleksjonsnotat. Notatet skal beskrive egen vurderingskompetanse, både før og etter praksisperioden. Omfang: 1000 ord +/- 10 %.
Se programplanen for mer informasjon om arbeidskrav og krav til deltakelse i undervisningen.
##  Vurdering og eksamen
Individuell muntlig eksamen. Omfang: Ca. 20 minutter.
Ny/utsatt eksamen
Ny/utsatt eksamen foregår som ved ordinær eksamen.
##  Hjelpemidler ved eksamen
Ingen hjelpemidler tillatt.
##  Vurderingsuttrykk
Gradert skala fra A til E for bestått og F for ikke bestått.
##  Sensorordning
Intern og ekstern sensor.
