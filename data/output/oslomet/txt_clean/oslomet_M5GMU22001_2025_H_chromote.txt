## Programplaner og emneplaner - Student
## EPN-V2
##  M5GMU2200 Musikk 1, emne 2 Emneplan
##  Innledning
Fagplanen tilhørende dette emnet er lagt på emne M5GMU2100 Musikk 1, emne 1.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har kunnskap om musikkfagets historie og rolle i samfunnet, læreplaner i faget og fagets læreplanhistorie
- har forskningsbasert kunnskap om læring, estetiske og kreative læringsprosesser og ulike tilnærminger til progresjon i musikkundervisning
- har kunnskap om musikalsk ungdomskultur, media og teknologi
- har kunnskaper om musikklæreren som leder og tilrettelegger for musikkopplæring
- har kunnskap om analoge og digitale læringsressurser og læringsmateriell for musikkfaget og kan vurdere disse kritisk
Ferdigheter
Studenten
- kan synge og bruke stemmen pa¿ varierte ma¿ter, kan akkompagnere og kan uttrykke seg musikalsk pa¿ ulike instrumenter
- kan improvisere og komponere musikk med stemme, musikkinstrumenter og musikkteknologiske verktøy
- mestrer ulike innfallsvinkler til progresjon i musikkfaget og til videreutvikling av grunnleggende ferdigheter og kompetanser i skolefaget musikk
- kan lede prosesser i musisering, komponering og lytting for elever
- kan planlegge, bruke og vurdere varierte arbeidsformer, metoder og vurderingsformer som bidrar til tilpasset musikkopplæring
Generell kompetanse
Studenten
- kan gjennomføre helhetlige undervisningsforløp og reflektere over sammenhenger mellom ma¿l, innhold og vurderingsformer i musikkfaget
- kan initiere faglig samarbeid og legge til rette for musikkfaglig læring i flerfaglige prosjektarbeid
- har innsikt i musikkens rolle som identitetsskaper, kommunikasjonsmedium og kulturuttrykk i skolehverdagen og i et samfunn preget av mangfold
- kan stimulere elevenes evne og vilje til a¿ utforske, skape, oppleve, uttrykke og reflektere
##  Innhold
Musikk I, emne 2 gir studentene opplæring i utøvende virksomhet, musikalsk ungdomskultur, media og teknologi og innføring i skolefaget musikk, slik det er beskrevet for trinn 5-10 i gjeldende læreplan.
De fagdidaktiske delene av studiet er i særlig grad innrettet mot musikklærerens arbeid med elevers faglige læring på trinn 5-10. Undervisningsstoff og arbeidsmåter i studiet skal gi studentene ferdigheter, kunnskap og erfaring som gjør dem fortrolige med musikalsk ungdomskultur. Som en forberedelse til FoU-oppgaven, og senere masteroppgaven, vil studentene i dette emnet begynne å arbeide med musikkdidaktiske fagtekster og akademisk skriving i musikkdidaktikk.
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter. Nærmere informasjon om arbeidskrav og krav til deltakelse er beskrevet i den innledende delen av fagplanen. Følgende arbeidskrav må være godkjent før eksamen i emne 2 kan avlegges:
- Individuell skriftlig oppgave i musikkdidaktikk. Omfang: 1800 ord (+/- 10 %) eksklusiv litteraturliste og eventuelle vedlegg. Nærmere beskrivelse og formelle krav til oppgaven vil bli gitt sammen med oppgaveteksten. Dette arbeidskravet skal gi studentene øvelse i akademisk skriving i musikkdidaktikk.
- Det er i tillegg krav om at studenten må gjennomføre flerfaglige arbeidskrav for å få avlegge eksamen i emnet. Se programplanen for nærmere informasjon om arbeidskravene.
##  Vurdering og eksamen
Eksamensform
Eksamenen består av to deleksamener. Eksamensdelene vurderes hver for seg med separate karakterer. Deleksamen 1 vektes med 51 %, mens deleksamen 2 vektes med 49 % i samlet karakter for emnet.
Deleksamen 1:
Individuell undervisningspraktisk eksamen. Kandidaten skal ut fra gitte rammer utforme et 15 minutter langt undervisningsopplegg og gjennomføre det med en studentgruppe. Oppgaven gis 48 timer før eksamen.
Deleksamen 2:
Individuell eksamen i spill på instrument 1. Studenten legger opp en repertoarliste på fem-sju stykker/sanger. På eksamen prøves studenten i minimum to stykker/sanger, hvorav ett/en er selvvalgt. Varighet: 5-10 minutter.
Ny/utsatt eksamen
Ved gyldig fravær eller ikke bestått resultat, må kun den aktuelle eksamensdelen tas opp igjen.
Ny/utsatt eksamen arrangeres som ved ordinær eksamen.
##  Hjelpemidler ved eksamen
Se under Vurdering/eksamen.
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen. Deleksamen 1 vektes med 51 %, mens deleksamen 2 vektes med 49 % i samlet karakter for emnet.
##  Sensorordning
Det benyttes intern og ekstern sensor.
