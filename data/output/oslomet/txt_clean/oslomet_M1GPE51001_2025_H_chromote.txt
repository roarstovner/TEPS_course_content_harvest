## Programplaner og emneplaner - Student
## EPN-V2
##  M1GPE5100 Pedagogikk og elevkunnskap 2, emne 2 Emneplan
##  Innledning
Fagplanen tilhørende dette emnet er lagt på emne M1GPE4100 Pedagogikk og elevkunnskap 2, emne 1.
##  Forkunnskapskrav
Ingen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har inngående læreplanforståelse og kan drøfte utfordringer i realiseringen av gjeldende læreplan og øvrige styringsdokumenter
- har bred kunnskap om utvikling av den norske skolen i et historisk perspektiv
Ferdigheter
Studenten
- kan planlegge og delta i forskningsbaserte utviklings- og endringsprosesser i skolen og kritisk vurdere disse i etterkant
- kan analysere og drøfte profesjonsetiske spørsmål forankret i etisk teori
Generell kompetanse
Studenten
- kan kritisk analysere og delta i samfunnsdebatter om utdanningspolitikk
- kan, med utgangspunkt i forskningsbasert og profesjonsrettet kunnskap i pedagogikk, gjennomføre og formidle eget forskningsarbeid i tråd med vitenskapelige prinsipp
- kan bidra til innovasjonsprosesser og ta ansvar for samarbeid og utviklingsarbeid som fremmer faglig og pedagogisk nytenkning i skolen
- kan reflektere over utvikling av egen læreridentitet og profesjonell kompetanse i lys av endringer i lærerrollen
##  Innhold
Emne 2 består av følgende temaer med undertemaer:
Tema 1: Skolen i samfunnet
- skolen i et historisk perspektiv
- skolen som organisasjon
- teknologiens rolle for pedagogisk og didaktisk endring
Tema 2: Læreplanteori og læreplananalyse
- Læreplanhistorie og politisk styring av grunnskolen
- læreplan i et komparativt perspektiv
- kritisk analyse
Tema 3: Endrings- og utviklingsarbeid i skolen
- læreren i det profesjonelle felleskapet
- pedagogisk utviklingsarbeid
- innovasjonsarbeid
- lærerrollen i endring
Tema 4: Den profesjonelle læreren
- utvikling av lærerprofesjonalitet
- analytisk og kritisk perspektiv på lærerrollen
- sosial og relasjonell kompetanse
- profesjonsetiske spørsmål
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Retten til å avlegge eksamen forutsetter deltakelse i obligatoriske faglige aktiviteter, og at alle arbeidskrav er godkjent
Arbeidskrav 1:
Studentledet time
- Arbeidskravet gjennomføres i gruppe
- Godkjenning av arbeidskravet forutsetter 60 prosent obligatorisk deltagelse på alle studentledete timer gjennom semesteret. Obligatorisk deltagelse er begrunnet med at utprøving av ulike læringsaktiviteter forutsetter en viss klassestørrelse for å kunne gjennomføres.
- Innhold og organisering av studentledet time:
Studentene skal i gruppe planlegge og gjennomføre et undervisningsopplegg på ca. 30 minutter for medstudenter i et tema fra emneplanen
I etterkant av gjennomført undervisning: med utgangspunkt i medstudenters respons og egenrefleksjon skal gruppen skrive et pedagogisk refleksjonsnotat på mellom 1000-2000 ord.
Refleksjonsnotatet godkjennes av faglærer
- Studentene skal i gruppe planlegge og gjennomføre et undervisningsopplegg på ca. 30 minutter for medstudenter i et tema fra emneplanen
- I etterkant av gjennomført undervisning: med utgangspunkt i medstudenters respons og egenrefleksjon skal gruppen skrive et pedagogisk refleksjonsnotat på mellom 1000-2000 ord.
- Refleksjonsnotatet godkjennes av faglærer
Formålet med arbeidskravet er å prøve ut ulike undervisningsformer og reflektere over faglige læringsprosesser i et profesjonelt fellesskap.
Arbeidskrav 2:
Deltagelse i utdanningspolitiske og pedagogiske debatter
- Deltakelse i pedagogiske debatter. Arbeidskravet har en individuell del og en del som gjennomføres i gruppe. Nærmere informasjon blir gitt i undervisning.
Formålet med arbeidskravet er å få øvelse i å kritisk analysere og delta i autentiske utdanningspolitiske og pedagogiske debatter. Faglærer godkjenner at deltakelse er gjennomført på tilfredsstillende måte.
Arbeidskrav 3:
Utvikling av egen læreridentitet og pedagogiske grunnsyn
- Dette arbeidskravet har både en individuell del og en del som skal gjennomføres i gruppe.
Individuell del: Studenten skal i en oppsummerende tekst beskrive og vurdere utvikling av egen læreridentitet og pedagogisk grunnsyn med bakgrunn i praksismappa og refleksjonslogger gjennom lærerstudiet (400 - 500 ord)
Gruppearbeid: Med utgangspunkt i egne tekster og relevant faglitteratur skal en gruppe studenter forberede og lage en felles podcast på 10-15 minutter der de har en meta-samtale om lærerrollen.
Studentgruppa gjennomfører en hverandrevurdering av en annen podcast. Faglærer godkjenner at hverandrevurderingen er gjennomført og tilfredsstiller oppgitte kriterier.
- Individuell del: Studenten skal i en oppsummerende tekst beskrive og vurdere utvikling av egen læreridentitet og pedagogisk grunnsyn med bakgrunn i praksismappa og refleksjonslogger gjennom lærerstudiet (400 - 500 ord)
- Gruppearbeid: Med utgangspunkt i egne tekster og relevant faglitteratur skal en gruppe studenter forberede og lage en felles podcast på 10-15 minutter der de har en meta-samtale om lærerrollen.
- Studentgruppa gjennomfører en hverandrevurdering av en annen podcast. Faglærer godkjenner at hverandrevurderingen er gjennomført og tilfredsstiller oppgitte kriterier.
Formålet med arbeidskravet er å få trening i å kunne beskrive og vurdere utvikling av egen læreridentitet og profesjonelle kompetanse gjennom et profesjonsstudie. Videre skal arbeidskravet bidra til at studenten ser sin egen utvikling i lys av medstudenters erfaringer, styringsdokumenter og etiske og profesjonsfaglige perspektiv.
Arbeidskrav 4:
Pedagogisk praksis i et historisk perspektiv
- Obligatorisk deltagelse på ekskursjon. Obligatorikk er begrunnet i at arbeidskravet kun kan gjennomføres ved deltagelse på ekskursjon.
Studentene skal besøke en institusjon utenfor egen lærerutdanning som utgangspunkt for å belyse skolen i et historisk perspektiv. En slik institusjon kan for eksempel være et museum, et teaterstykke, en utstilling, eller en skole med lang historie.
Ekskursjonen skal dokumenteres i form av en digital fortelling. Fortellingen skal lages av en studentgruppe (lengde 3-8 minutter).
Gruppene gjennomfører hverandrevurdering av utvalgte digitale fortellinger. Faglærer godkjenner at hverandrevurderingen er gjennomført og tilfredsstiller oppgitte kriterier.
- Studentene skal besøke en institusjon utenfor egen lærerutdanning som utgangspunkt for å belyse skolen i et historisk perspektiv. En slik institusjon kan for eksempel være et museum, et teaterstykke, en utstilling, eller en skole med lang historie.
- Ekskursjonen skal dokumenteres i form av en digital fortelling. Fortellingen skal lages av en studentgruppe (lengde 3-8 minutter).
- Gruppene gjennomfører hverandrevurdering av utvalgte digitale fortellinger. Faglærer godkjenner at hverandrevurderingen er gjennomført og tilfredsstiller oppgitte kriterier.
Formålet med arbeidskravet er å tilegne seg kunnskap om norsk skolehistorie og formidle kunnskapen i en digital fortelling.
Arbeidskrav vurderes til "godkjent" eller "ikke godkjent". Studenter som leverer/utfører arbeidskrav innen fristen, men som får vurderingen "ikke godkjent", har anledning til to nye innleveringer/ utførelser. Studenter må da selv avtale ny vurdering av det aktuelle arbeidskravet med faglærer. Se nærmere omtale av arbeidskrav i fagplanen.
##  Vurdering og eksamen
Eksamen er en individuell semesteroppgave på 4500 ord +/-10 % der studenten drøfter lærerens profesjonelle utvikling. Det er et krav at oppgaven bygger på alle de fire arbeidskravene som studentene har gjennomført i semesteret. Oppgaven skal også inneholde en etisk og profesjonsfaglig metarefleksjon der studenten kan bruke egne erfaringer fra praksisperioder. Videre skal studenten trekke inn pedagogisk faglitteratur og drøfte utvikling av egen lærerrolle i samspillet mellom praksis og teori.
Ny/utsatt eksamen
Ny/utsatt eksamen arrangeres som ved ordinær eksamen. Semesteroppgaven kan omarbeides én gang.
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen.
##  Sensorordning
Eksamen bedømmes av en intern og en ekstern sensor.
