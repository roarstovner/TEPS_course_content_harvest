## Programplaner og emneplaner - Student
## EPN-V2
##  MGMU5100 Musikk og musikkdidaktikk 3 Emneplan
##  Innledning
Fagplanen tilhørende dette emnet er lagt på emne MGMU4100 Musikk og musikkdidaktikk 1.
Dette emnet gir studentene innsikt i musikkpedagogisk grunnlagstenkning og filosofiske perspektiver på musikkundervisning. Emnet gir studentene dessuten en oversikt over vitenskapsteori, tenkemåter og metoder som er relevante for de ulike musikkvitenskapelige delområdene som musikkpedagogikken/musikkdidaktikken er en del av.
##  Forkunnskapskrav
Se fagplanen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har avansert kunnskap i musikk og fagets didaktikk
- har inngående kunnskap om forskning og teori og vitenskapelige tenkemåter, forskningsmetoder og etikk med relevans for vitenskapsområdet musikkdidaktikk
Ferdigheter
Studenten
- kan analysere og forholde seg kritisk til nasjonal og internasjonal forskning på vitenskapsfeltet musikkdidaktikk og kan anvende denne kunnskapen i profesjonsutøvelsen
- kan analysere faglige problemstillinger basert på kunnskap om musikkfagets egenart, verdigrunnlag og historie og bruke slik innsikt i undervisning, forsknings- og utviklingsarbeid
Generell kompetanse
Studenten
- kan på systematisk vis planlegge, evaluere og revidere læringsopplegg med musikkfaget som grunnlag
- kan bidra til utviklingsarbeid som fremmer faglig og pedagogisk nytenkning i musikkfaget i skolen
##  Innhold
Emnet legger til rette for at studentene utvikler avansert kunnskap om og ferdigheter i akademisk skriving i musikk. Studentene får anledning til å utvikle en kritisk tilnærming til ulike temaer som er relevante for musikkundervisning i grunnskolen. Gjennom deltakelse i studentledete seminarer analyserer og presenterer deltakerne faglitteratur og leder diskusjoner omkring selvvalgte forskningsartikler. Sentralt i musikkdidaktikk 3 er arbeidet med prosjektskissen og gjennomgang av forskningslitteraturen som et steg mot selvstendig arbeid med masteroppgaven.
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter. Se nærmere informasjon i den innledende fagplandelen. Følgende arbeidskrav må være godkjent før eksamen kan avlegges:
- Studenten skal individuelt eller i gruppe på inntil tre velge tema for masteroppgave og levere prosjektskisse på 1800 ord +/- 10 %.
- Studenten skal individuelt eller i gruppe på inntil tre levere en gjennomgang av forskningslitteratur knyttet til masteroppgavens tema (omfang 1600 ord +/- 10 %).
Studentene skal gjennom prosjektskisse og gjennomgang av forskningslitteratur vise innsikt i det kunnskapsområdet de skal arbeide videre med i masteroppgaven. Arbeidskravet vil danne grunnlag for tildeling av veileder til masteroppgaven.
##  Vurdering og eksamen
Individuell muntlig eksamen på 30 minutter.
Ny/utsatt eksamen
Ny/utsatt eksamen arrangeres som ved ordinær eksamen.
##  Hjelpemidler ved eksamen
Studenten kan ha med seg egne notater.
##  Vurderingsuttrykk
Det benyttes bestått/Ikke bestått.
##  Sensorordning
Eksamen vurderes av to interne sensorer. En tilsynssensor er tilknyttet emnet, i henhold til retningslinjer for oppnevning og bruk av sensorer ved OsloMet.
