## Programplaner og emneplaner - Student
## EPN-V2
##  M5GPE5100 Pedagogikk og elevkunnskap 2, emne 2 Emneplan
##  Innledning
Fagplanen tilhørende dette emnet er lagt på emne M5GPE4100 Pedagogikk og elevkunnskap 2, emne 1.
##  Forkunnskapskrav
Ingen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har inngående læreplanforståelse og kan drøfte utfordringer i realiseringen av gjeldende læreplan og øvrige styringsdokumenter
- har bred kunnskap om utvikling av den norske skolen i et historisk perspektiv
Ferdigheter
Studenten
- kan planlegge og delta i forskningsbaserte utviklings- og endringsprosesser i skolen og kritisk vurdere disse i etterkant
- kan analysere og drøfte profesjonsetiske dilemmaer med utgangspunkt i gjeldende styringsdokumenter og etisk teori
Generell kompetanse
Studenten
- kan kritisk analysere og delta i samfunnsdebatter om utdanningspolitikk
- kan, med utgangspunkt i forskningsbasert og profesjonsrettet kunnskap i pedagogikk, gjennomføre og formidle eget forskningsarbeid i tråd med vitenskapelige prinsipp
- kan bidra til innovasjonsprosesser og ta ansvar for samarbeid og utviklingsarbeid som fremmer faglig og pedagogisk nytenkning i skolen
- kan reflektere over utvikling av egen læreridentitet og profesjonell kompetanse i lys av endringer i lærerrollen
##  Innhold
Tema 1: Skolen i samfunnet
- skolen i et historisk perspektiv
- skolen som organisasjon
- teknologiens rolle for pedagogisk og didaktisk endring
Tema 2: Læreplanteori og læreplananalyse
- læreplanhistorie og politisk styring av grunnskolen
- læreplan i et komparativt perspektiv
- kritisk analyse
Tema 3: Endrings- og utviklingsarbeid i skolen
- læreren i det profesjonelle felleskapet
- pedagogisk utviklingsarbeid
- innovasjonsarbeid
- lærerrollen i endring
Tema 4: Den profesjonelle lærer
- utvikling av lærerprofesjonalitet
- analytisk og kritisk perspektiv på lærerrollen
- sosial og relasjonell kompetanse
- profesjonsetiske spørsmål
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Følgende tre arbeidskrav må være godkjent for å kunne gå opp til eksamen i emnet:
Arbeidskrav 1: Presentasjon av poster (veggavis) 2x A2 på et oppgitt tema, gjennomføres i gruppe. Formålet er å få øvelse i forskningsformidling. Hverandrevurdering. Faglærer har ansvar for godkjenning.
Arbeidskrav 2: Fagnotat om skolehistoriske perspektiv, omfang 1 000 ord +/- 10 %, gjennomføres individuelt. Formålet er å få innsikt i skolehistoriske perspektiv og se disse i forhold til aktuell utdanningspolitikk.
Arbeidskrav 3: Beskrivelse og vurdering av egen utvikling av læreridentitet og pedagogisk grunnsyn- med bakgrunn i studentens praksismappe. Digital framstilling. Ca.10 min presentasjon, gjennomføres individuelt. Formålet er at studentene skal reflektere over egen utvikling av læreridentitet gjennom studiet.
Arbeidskrav vurderes til "godkjent" eller "ikke godkjent". Studenter som leverer/utfører arbeidskrav innen fristen, men som får vurderingen "ikke godkjent", har anledning til to nye innleveringer/ utførelser. Studenter må da selv avtale ny vurdering av det aktuelle arbeidskravet med faglærer. Se nærmere omtale av arbeidskrav i fagplanen.
##  Vurdering og eksamen
6 timers hjemmeeksamen uten tilsyn.
##  Hjelpemidler ved eksamen
Alle hjelpemidler tillatt
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen.
##  Sensorordning
Eksamen bedømmes av en interne og en ekstern sensor.
