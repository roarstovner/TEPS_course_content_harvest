## Programplaner og emneplaner - Student
## EPN-V2
##  MGMT5100 Matematikk og matematikkdidaktikk 3 Emneplan
##  Innledning
Fagplanen tilhørende dette emnet er lagt på emne MGMT4100 Matematikk og matematikkdidaktikk 1.
Emnet Matematikk og matematikkdidaktikk 3 omhandler ulike kritiske perspektiver på matematikkfaget. Vi ser faget ut fra et flerkulturelt perspektiv, demokratisk perspektiv og likestillingsperspektiv. Matematikkens rolle i samfunnet og matematikkfagets rolle i skolen belyses. Studentene fordyper seg i temaet modellering. I løpet av emnet utvikler studentene en prosjektskisse og gjør en litteraturgjennomgang rettet mo
##  Forkunnskapskrav
Se fagplanen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har avansert kunnskap i matematikk og matematikkdidaktikk
- har inngående kunnskap om relevant forskning og teori og etikk
Ferdigheter
Studenten
- kan analysere og sammenfatte forskning på et avgrenset område
- kan vurdere digitale uttrykk og ressurser kritisk og bruke dem i opplæringen på måter som styrker og utvikler matematikkfagets didaktikk
Generell kompetanse
Studenten
- kan analysere og vurdere relevante faglige og etiske problemstillinger og bidra til utvikling av faglig felleskap på den enkelte skole
- kan bidra til utviklingsarbeid som fremmer faglig og pedagogisk nytenkning i skolen
##  Innhold
Emnet har to hovedområder. Det ene er matematikkens rolle i samfunnet og matematikkfagets rolle i skolen. Her behandles blant annet perspektiver som
- flerkulturelt perspektiv
- likestillingsperspektiv
- hva internasjonale studier sier om norsk matematikkundervisning, og et kritisk blikk på internasjonale studier og testing av elever
- etiske perspektiver
- matematikk og demokrati
- matematisk modellering
Det andre hovedområdet peker fram mot masteroppgaven. I undervisningen skal det arbeides med etiske spørsmål knyttet til forsknings- og utviklingsarbeid knyttet til skolen. Studentene skal utarbeide en prosjektskisse for en masteroppgave og også foreta en litteraturgjennomgang som forarbeid til masteroppgaven.
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter.
- Studenten skal delta i drøfting av fagstoff i minst seks seminarøkter. I minst tre av disse skal studenten individuelt eller i gruppe legge fram og drøfte et oppgitt fagstoff, tidsramme om lag 20 minutter per gang.
- Studenten skal individuelt eller i gruppe på inntil tre velge tema for masteroppgave og levere prosjektskisse på 1800 ord +/- 10 %.
- Studenten skal individuelt eller i gruppe på inntil tre levere en gjennomgang av forskningslitteratur knyttet til masteroppgavens tema med et omfang på 1600 ord +/- 10 %.
- En innleveringsoppgave i gruppe (med et omfang på 5-10 sider) knyttet til det matematikkfaglige innholdet i emnet.
Prosjektskisse og gjennomgangen av forskningslitteraturen skal vise forståelse for hva som er faglig relevante temaer å arbeide videre med i masteroppgaven. Arbeidskravene vil danne grunnlag for tildeling av veileder til masteroppgaven. For å sikre at studenten utvikler «profesjonsfaglig digital kompetanse knyttet til modellering», som én av læringsutbyttebeskrivelsene foreskriver, må studenten gjennomføre et modelleringsrelatert arbeid.
En innleveringsoppgave i gruppe (med et omfang på 5-10 sider) knyttet til det matematikkfaglige innholdet i emnet.
Prosjektskisse og gjennomgangen av forskningslitteraturen skal vise forståelse for hva som er faglig relevante temaer å arbeide videre med i masteroppgaven. Arbeidskravene vil danne grunnlag for tildeling av veileder til masteroppgaven. For å sikre at studenten utvikler «profesjonsfaglig digital kompetanse knyttet til modellering», som én av læringsutbyttebeskrivelsene foreskriver, må studenten gjennomføre et modelleringsrelatert arbeid.
##  Vurdering og eksamen
Skriftlig, individuell hjemmeeksamen over fem dager, omfang 3200 ord +/- 10 %.
Ny/utsatt eksamen
Ny/utsatt eksamen arrangeres som ved ordinær eksamen.
##  Hjelpemidler ved eksamen
Alle hjelpemidler tillatt.
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen.
##  Sensorordning
To interne sensorer. En tilsynssensor er tilknyttet emnet, i henhold til retningslinjer for oppnevning og bruk av sensorer ved OsloMet.
