## Programplaner og emneplaner - Student
## EPN-V2
##  M5GSF3100 Samfunnsfag 2, emne 2 Emneplan
##  Innledning
Fagplanen tilhørende dette emnet er lagt på emne M5GSF2110 Samfunnsfag 1, emne 1.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har dybdekunnskap om utvalgte teorier og forskningsmetoder i geografi, historie og samfunnskunnskap
- har dybdekunnskap om utvalgte tema i tilknytning til FoU-arbeid, fagdidaktisk teori og forskning om samfunnsfag i skolen
- har dybdekunnskap om urfolkstematikk i Norge og internasjonalt
- har dybdekunnskap om samspillet mellom menneske, teknologi og natur med vekt på ressursfordeling, demografi og bærekraftig utvikling
- har dybdekunnskap om hvordan det digitale samfunnet påvirker samfunnsstrukturen
- har dybdekunnskap om sentrale forutsetninger og problemstillinger knyttet til statsdanning, menneskerettigheter, medborgerskap, demokrati og demokratiseringsprosesser
- har dybdekunnskap om utvalgte eksempler på konflikter og samarbeid i geografisk, historisk og samfunnsvitenskapelig perspektiv
- har innsikt i sosiale og kulturelle faktorer som påvirker synet på kjønn, seksualitet og kjærlighet
- har kunnskap om økonomiske strukturer, forbruk, makt og marked
- har kunnskap om historiekultur og historiebruk
- har dybdekunnskap om sted og region som natur, kultur og historie
Ferdigheter
Studenten
- kan anvende teorier, metoder og kritisk tenkning innenfor samfunnsfaget i eget FoU-arbeid
- kan bruke relevante digitale verktøy i arbeidet med og framstillingen av eget FoU-arbeid
- kan finne og tolke ulike kilder, og bruke dette til å utvikle elevene sin kritiske og kreative kompetanse
- kan bruke og vurdere ulike arbeidsmåter som stimulerer elevene til bevissthet om tid, rom og samfunnsprosesser
- kan planlegge, lede og vurdere elevers læringsarbeid på en måte som tar hensyn til mangfoldet i elevgruppen, ulike behov og kulturell og språklig bakgrunn
- kan arbeide systematisk med å utvikle elevenes grunnleggende ferdigheter
- kan ta i bruk ulike perspektiver i egen praksis og synliggjøre perspektivrikdom som en ressurs for elevenes samfunnsorientering
- kan vurdere elevenes måloppnåelse med og uten karakter, og begrunne vurderingene
- kan bruke og vurdere digitale verktøy og kilder i opplæringen, og bidra til at elevene kan forholde seg aktivt og kritisk til digitale medier
Generell kompetanse
Studenten
- kan legge til rette for at eleven skaffer seg overblikk over perioder og utviklingsmønster
- kan involvere lokalt samfunnsliv i opplæringen
- kan formidle og kommunisere om faglige problemstillinger knyttet til profesjonsutøvelsen
- kan bidra til utviklingsarbeid som fremmer faglig og pedagogisk nytenkning i samfunnsfaget i skolen
##  Innhold
Emnet «Fordypning i samfunnsfag og samfunnsfagsdidaktikk» tar utgangspunkt i og bygger videre på «Innføring i samfunnsfag» (emne 1) og «Norge i verden» (emne 2). Kunnskapen og ferdighetene studentene tilegnet seg i emne 1 og 2 bygges ut og settes i en større sammenheng, samtidig som de profesjonsrettede elementene betones med økt vektlegging av elevenes læring i klasserommet.
