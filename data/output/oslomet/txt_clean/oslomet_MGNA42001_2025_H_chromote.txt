## Programplaner og emneplaner - Student
## EPN-V2
##  MGNA4200 Naturfag og naturfagdidaktikk 2 Emneplan
##  Innledning
Fagplanen tilhørende dette emnet er lagt til emne MGNA4100 Naturfag og naturfagdidaktikk 1.
Naturfag og naturfagdidaktikk 2 gir studentene avansert og inngående kunnskap om systemer og kretsløp i naturfag, samt arbeid med å tilrettelegge for utvikling av systemtenkning hos elever i grunnopplæringen. De vil også få utdypende kunnskap i hvordan de ivaretar sikkerhet og miljøhensyn i organisering av undervisning og undervisningsmateriell. Studentene vil arbeide med tema som omfatter og integrerer de ulike fagområdene i naturfaget. I tillegg vil de erfare ulike måter å gjøre naturfaget relevant for elevmangfoldet i skolen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har inngående kunnskap om undervisning for systemforståelse i utvalgte deler av naturfaget
- har inngående kunnskap om hvordan legge til rette for variert naturfagundervisning med bruk av ulike representasjoner
- har inngående kunnskap om praktisk arbeid i naturfag
- har inngående kunnskap om programmering i naturfag og hvordan dette kan brukes i undervisning med elever
- kan tilpasse naturfagsundervisningen slik at den fremhever anvendelser, relevans og yrkesretting
Ferdigheter
Studenten
- kan på avansert nivå anvende prinsipp for læringsorientert vurdering og slik bidra til at elevene lærer å reflektere over egen læring og utvikling
- kan analysere og forholde seg kritisk til nasjonal og internasjonal forskning og anvende denne kunnskapen i profesjonsutøvelsen
- kan planlegge og gjennomføre undervisning (inkludert praktisk arbeid) i naturfaget som fremmer elevers systemtenkning og vitenskapelige tenkemåte
- kan tilrettelegge for bruk av estetiske læringsprosesser i naturfagundervisningen
- kan vurdere digitale uttrykk og ressurser kritisk og bruke dem i opplæringen på måter som styrker og utvikler naturfagets didaktikk
- kan gjennomføre og vurdere naturfagsundervisning med fokus på praktisk arbeid og HMS
- kan gjennomføre og vurdere skolerelevant programmering
Generell kompetanse
Studenten
- kan på systematisk vis planlegge, evaluere og revidere ressurser, undervisning og kompetanse i naturfag
- kan på et avansert nivå formidle og kommunisere om faglige problemstillinger knyttet til profesjonsutøvelsen og har profesjonsfaglig digital kompetanse
- kan bidra til utviklingsarbeid som fremmer faglig og naturfagdidaktisk nytenkning i skolen
##  Innhold
Studenten vil få utdypende kunnskap om sentrale og forskningsbaserte kjennetegn ved god naturfagundervisning med hovedfokus på:
- Konkrete tilnærminger til variert naturfagundervisning
- Muligheter i det utvidede klasserommet
- HMS
- Systemtenkning i naturfag
- Programmering i naturfag
##  Arbeids- og undervisningsformer
Undervisningen vil i hovedsak være i form av forelesninger, seminarer, øvingsoppgaver og veiledning. Emnet krever stor grad av selvstendig arbeid. Det forventes at øvingsoppgaver innleveres til avtalt tid.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter. Se nærmere informasjon i den innledende fagplandelen. Følgende arbeidskrav må være godkjent før eksamen kan avlegges:
- Undersøke HMS-situasjonen på en skole med kartlegging av kjemikalier, naturfagutstyr og sikkerhetsrutiner. Muntlig presentasjon og diskusjon av funn i grupper (20 minutter).
- Deltakelse på ekskursjon i Oslo-området med vekt på temaet "andre læringsarenaer". Omfang: 1 dag.
- Deltakelse på introduksjonsdag til masteroppgaven. Omfang: Inntil 1 dag.
- For studenter på programmet master i grunnskolelærerutdanning må i tillegg følgende arbeidskrav gjennomføres:
Lage en "omvendt undervisning"-sekvens i praksisgrupper med påfølgende oppfølgingsarbeid i klasserommet. Opplegget gjennomføres med elever i praksisperioden og erfaringene presenteres muntlig i refleksjonsseminar (10 minutter).
- Lage en "omvendt undervisning"-sekvens i praksisgrupper med påfølgende oppfølgingsarbeid i klasserommet. Opplegget gjennomføres med elever i praksisperioden og erfaringene presenteres muntlig i refleksjonsseminar (10 minutter).
- For studenter på programmet master i skolerettet utdanningsvitenskap må i tillegg følgende arbeidskrav gjennomføres:
Lage en «omvendt undervisning»-sekvens i grupper, med forslag til elevaktive oppgaver som oppfølging av sekvensen. Undervisningsopplegget skal presenteres muntlig i undervisning (10 minutter).
Skrive en individuell prosjektskisse for masteroppgaven etter nærmere retningslinjer med omfang på 1800 ord +/- 10%.
- Lage en «omvendt undervisning»-sekvens i grupper, med forslag til elevaktive oppgaver som oppfølging av sekvensen. Undervisningsopplegget skal presenteres muntlig i undervisning (10 minutter).
- Skrive en individuell prosjektskisse for masteroppgaven etter nærmere retningslinjer med omfang på 1800 ord +/- 10%.
##  Vurdering og eksamen
Individuell muntlig eksamen i ca. 30 minutter.
Ny/utsatt eksamen
Ny/utsatt eksamen arrangeres som ved ordinær eksamen.
##  Hjelpemidler ved eksamen
Ingen hjelpemidler tillatt.
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen.
##  Sensorordning
Eksamen vurderes av intern og ekstern sensor.
