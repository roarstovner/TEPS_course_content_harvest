## Programplaner og emneplaner - Student
## EPN-V2
##  M1GNA2200 Naturfag 1, emne 2 Emneplan
##  Innledning
Fagplanen tilhørende dette emnet er lagt på emne M1GNA2100 Naturfag 1, emne 1.
##  Forkunnskapskrav
Se fagplanen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har kunnskap om elevers læring i naturfag og hvordan en kan legge til rette for begrepsdannelse og utvikling av naturfaglig språk i barneskolen
- har kunnskap om hvordan en kan drive begynneropplæring i naturfag
- har kunnskap om hvordan en kan drive dialogisk, variert og utforskende undervisning med elever i barneskolen
- har kunnskap om elevers hverdagsforestillinger i biologi, fysikk, geologi, kjemi og teknologi
- har kunnskap om progresjon i elevers læring av naturfaglige fenomener
- har kunnskap om partikkelmodellen og kan bruke den for å konkretisere oppbygging av ulike stoffer og for å forklare grunnleggende fysiske endringer i dagliglivet og naturen
- har kunnskap om navnsetting, oppbygging og egenskaper til vanlige kjemiske stoffer, og kan bruke periodesystemet til å forklare dette
- har grunnleggende kunnskap om kjemiske reaksjoner på makro- og mikronivå med fokus på syre- og base-, fellings- og redoksreaksjoner
- har kunnskap om noen av menneskets organsystemer, pubertet, seksualitet og helse og hvordan en kan undervise temaene for de yngste elevene og elever i begynnende pubertet
- har kunnskap om livsprosesser i celler og oppbygging av celler
- har kunnskap om den biologiske systematikken, og hvordan grupper av organismer og arter er tilpasset norsk natur, samt hvorfor det er viktig med dette fokuset
- har kunnskap om økologi og bærekraftig utvikling og hvordan en kan undervise temaene gjennom tverrfaglig undervisning og bruk av varierte læringsarenaer inne og ute
- har kunnskap om sentrale systemer som organsystemer, økosystemer, bergartssyklusen, solsystemet og systemet jord-sol-måne og hvordan de kan introduseres for elever i barneskolen ved å vise hvordan bestanddeler i hvert system henger sammen
- har grunnleggende kunnskap om krefter og mekanikk, inkludert kinetisk og potensiell energi
- har grunnleggende kunnskap om elektrisitet og magnetisme
- har kunnskap om bølger, lyd og lys som fysiske fenomener og kan knytte dette til syn og hørsel
- har kunnskap om ytre og indre geologiske prosesser på jorda og med fokus på vanlige norske mineraler og bergarter
- har kunnskap om programmering og algoritmisk tenking og hvordan det kan brukes i naturfag
Ferdigheter
Studenten
- kan gjennomføre begynneropplæring i naturfag og tilrettelegge for overgangen fra barnehage til skole og fra barnetrinn til ungdomstrinn
- kan planlegge, gjennomføre og reflektere over egen undervisning på barnetrinnet forankret i forskning, teori og praksis og med spesielt fokus på begynneropplæring, utforskende arbeidsmåter og integrasjon av alle grunnleggende ferdigheter
- kan gjennomføre aktiviteter, forsøk og målinger inne og ute med bruk av egnet utstyr, bearbeide og presentere måledata, samt vurdere nødvendige sikkerhetstiltak
- kan gjøre beregninger i temaer det er relevant
- kan bruke, vurdere og utvikle relevante modeller til å forklare naturfaglige fenomener i biologi, fysikk, geologi og kjemi, og kan argumentere for bruk av ulike former for modeller for å støtte elevers læring
- kan vurdere elevenes læring i faget som grunnlag for tilrettelegging av undervisning og tilpasset opplæring
- kan gjennomføre tverrfaglig undervisning med fokus på å designe og lage teknologiske produkter og knytte teknologi til relevante tema i naturfag
Generell kompetanse
Studenten
- har innsikt i naturfagets betydning som allmenndannende fag og naturvitenskapens metoder og tenkemåter ved å fokusere på undring og utforskning
- kan analysere og bruke gjeldende læreplan for barnetrinnet som utgangspunkt for naturfagundervisning
- kan drøfte egen rolle, praksis og utviklingsmuligheter som naturfaglærer
##  Innhold
Emne 2 er delt i fire hovedtemaer:
- Naturfagdidaktikk 1-2
- Kropp og helse 1-2
- Jorda 1
- Kjemi 1-2
- Fysikk 1-2
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter. Nærmere informasjon om arbeidskrav og krav til deltakelse er beskrevet i den innledende delen av fagplanen. Studenten kan i dette emnet omarbeide/gjøre arbeidskravet inntil tre ganger.
Følgende arbeidskrav må være godkjent før eksamen i emnet kan avlegges:
Felles i temaene Fysikk 1-2, Kjemi 1-2, Jorda 1 og Kropp og helse 1-2:
- Individuell praktisk prøve i laboratorieteknikker og praktisk arbeid (inntil 30 minutter)
I temaet Jorda 1-2:
- Individuell test i arter og objekter (20 minutter)
Aktiviteter med obligatorisk deltakelse
Fordi det er svært vanskelig å tilegne seg kunnskaper om feltarbeid i naturen på egen hånd er det knyttet 100% deltakelse til feltkurset. Dersom studenten har gyldig fravær fra feltkurset, vil det bli tilrettelagt for ny gjennomføring.
I temaet Jorda 1-2:
- Feltkurs med for- og etterarbeid i Oslo-området uten overnatting (omfang 3-4 dager)
##  Vurdering og eksamen
Eksamensform
Eksamen består av en 4-timers individuell skriftlig eksamen under tilsyn.
Ny/utsatt eksamen
Ny/utsatt eksamen arrangeres som ved ordinær eksamen.
##  Hjelpemidler ved eksamen
Kalkulator - ikke programmerbar.
Formelhefte vil være tilgjengelig på eksamen.
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen.
##  Sensorordning
Eksamen vurderes av intern og ekstern sensor.
