## Programplaner og emneplaner - Student
## EPN-V2
##  MAMUS4100 Fysioterapi for muskelskjelettskader, sykdommer og plager - del 1 Emneplan
##  Innledning
Undervisningsspråk: Norsk
Dette emnet omfatter nyere kunnskap innen de vanligste muskelskjelettskader, sykdommer og plager (MUSSP) i et livsløpsperspektiv fra barn til eldre. Emnet undervises etter den kunnskapsbaserte praksismodellen med integrering av teoretisk og forskningsbasert kunnskap, klinisk erfaring, pasientens preferanser og kontekstuelle faktorer. Det vektlegges kritisk vurdering av dagens undersøkelses- og behandlingsmetoder, av organisering og kvalitet på helsetjenester, og av fysioterapeuters rolle i tverrfaglig samarbeid og samhandling. Emnet omfatter også undervisning om implementering av dokumentert kunnskap og om fysioterapi i fremtidens primærhelsetjeneste, for eksempel fysioterapeuters oppgaver i oppfølgingsteam og primærhelseteam.
##  Forkunnskapskrav
Studenten må være tatt opp på masterstudiet i helsevitenskap og ha autorisasjon som fysioterapeut.
##  Læringsutbytte
Etter fullført emne har studenten følgende læringsutbytte definert i kunnskap, ferdigheter og generell kompetanse:
Kunnskap
Studenten
- kan vurdere nyere kunnskap om de vanligste MUSSP
- kan kritisk vurdere dagens undersøkelses- og behandlingsmetoder, inkludert bruk av standardiserte instrumenter for de mest vanlige MUSSP
- kan kritisk vurdere organisering og kvalitet av helsetjenester, og fysioterapeuters rolle i tverrfaglig samarbeid og samhandling
- kan redegjøre for kunnskap om arbeid og MUSSP, og kritisk vurdere dagens tiltak for å fremme arbeidsdeltakelse og hindre langvarig sykefravær
- kan redegjøre for implementeringsmetoder for godt dokumentert kunnskap
Ferdigheter
Studenten kan
- bruke den kunnskapsbaserte praksismodellen i analyse av de mest vanlige MUSSP
- anvende og kritisk reflektere over nyere kunnskap om de vanligste MUSSP
- anvende og kritisk reflektere over bruk av standardiserte instrumenter i klinisk praksis
- anvende og kritisk reflektere over nyere kunnskap om arbeid og muskelskjeletthelse
- implementere godt dokumentert kunnskap i praksis
Generell kompetanse
Studenten kan
