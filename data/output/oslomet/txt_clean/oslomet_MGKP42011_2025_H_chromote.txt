## Programplaner og emneplaner - Student
## EPN-V2
##  MGKP4201 Kroppsøving og kroppsøvingsdidaktikk 2 Emneplan
##  Innledning
Kroppsøving og kroppsøvingsdidaktikk 2 vil gi studentene inngående kunnskap om teoretiske perspektiver
på bevegelse, fysisk aktivitet, kropp og læring. Emnet fokuserer på kroppslige læring, inkludering
og mangfold.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell
kompetanse:
Kunnskap
Studenten
- har avansert kunnskap i kroppsøving og kroppsøvingsdidaktikk om elevers læring
- har inngående kunnskap om sentrale teoretiske perspektiv som omhandler kropp, bevegelse, fysisk aktivitet og læring
- har inngående kunnskap tilpasset opplæring og inkludering i kroppsøving
Ferdigheter
Studenten
- kan analysere og forholde seg kritisk til nasjonal og internasjonal forskning på kropp, bevegelse, fysisk aktivitet og læring
- kan analysere faglige problemstillinger basert på kunnskap om kroppsøvingsfagets egenart, verdigrunnlag og historie og bruke slik innsikt i planlegging av undervisning, forskings- og utviklingsarbeid
- kan kritisk anvende forskningsbasert profesjonsretta kunnskap i kroppsøvingsfaget som grunnlag for utforsking av nye problemområder
- kan planlegge og gjennomføre undervisning i kroppsøvingsfaget basert på vitenskapelige tenkemåter
- kan analysere og drøfte forholdet mellom identitet, bevegelse, fysisk aktivitet og læring
Generell kompetanse
Studenten
- kan på et avansert nivå formidle og kommunisere om faglige problemstillinger knyttet til profesjonsutøvelsen
- kan analysere og vurdere relevante faglige og etiske problemstillinger i tilknytning til kropp, bevegelse, fysisk aktivitet og læring, og bidra til utvikling av faglig fellesskap på den enkelte skole
- kan bidra til utviklingsarbeid som fremmer faglig og pedagogisk nytenkning i skolen
- kan reflektere kritisk over hvilken rolle bevegelse, fysisk aktivitet og kropp har i et samfunn preget av mangfold
##  Innhold
All læring i kroppsøving er preget av kroppslig erfaring. Det legges derfor vekt på teoretiske perspektiv
som drøfter forholdet mellom kropp og læring. Emnet belyser også kroppens sentrale betydning i
identitetsarbeid, og det fokuseres på hvordan kroppsøvingsundervisningen kan tilpasses alle elevers
forutsetning og behov. I denne sammenheng diskuteres det hvordan kroppsøvingsfaget kan tilpasses et
samfunn preget av mangfold.
##  Arbeids- og undervisningsformer
Undervisningen på emnet vil i hovedsak være i form av forelesninger, gruppearbeid, seminarer og
veiledning. Emnet krever stor grad av selvstendig arbeid med å sette seg inn i pensum.
##  Arbeidskrav og obligatoriske aktiviteter
Følgende arbeidskrav må være godkjent før eksamen kan avlegges:
- 80 prosent deltakelse i undervisning som er tilrettelagt som seminar.
- Studentene skal i grupper lage en presentasjon som bygger på utvalgte artikler eller kapitler i pensum og legge denne fram for medstudentene (ca. 20 minutter).
For studenter på masterprogram grunnskolelærerutdanning gjelder også følgende arbeidskrav:
- Studenten skal levere et refleksjonsnotat knyttet til praksis. Innholdet for refleksjonsnotat blir avgjort i samråd mellom studenter og emneansvarlig og kan ta opp tematikker fra begge emnene i kroppsøvingsdidaktikk på 4. studieår.
For studenter på masterstudium i skolerettet utdanningsvitenskap gjelder også følgende arbeidskrav:
- Studentene skal innen fastsatt frist levere en skisse på 1800 ord +/- ti prosent for masteroppgaven. Gjennom arbeidskravet skal studenten se emnet i sammenheng med masteroppgaven og vise en forståelse for hva som er faglig relevante temaer å arbeide videre med. Når skissen for masteroppgaven er levert, vil studenten få tildelt veileder for masteroppgaven.
##  Vurdering og eksamen
Individuell muntlig eksamen på ca. 30 minutter. Det legges vekt på evne til å kunne trekke linjer, få frem
perspektiver og kontraster og å se sammenhenger mellom tematikkene i emnet.
Ny/utsatt eksamen
Ny/utsatt eksamen arrangeres som ved ordinær eksamen.
##  Hjelpemidler ved eksamen
Ingen hjelpemidler tilgjengelig.
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen.
##  Sensorordning
Det benyttes to interne sensorer. En tilsynssensor er tilknyttet emnet, i henhold til retningslinjer for
oppnevning og bruk av sensorer ved OsloMet.
