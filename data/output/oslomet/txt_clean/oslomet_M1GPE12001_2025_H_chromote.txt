## Programplaner og emneplaner - Student
## EPN-V2
##  M1GPE1200 Pedagogikk og elevkunnskap 1, emne 2 Emneplan
##  Innledning
Fagplanen tilhørende dette emnet er lagt på emne M1GPE1100 Pedagogikk og elevkunnskap 1, emne 1.
##  Forkunnskapskrav
Ingen.
##  Læringsutbytte
Læringsutbyttebeskrivelser knyttet til tema 4 ¿det mangfoldige klasserommet¿ i kursiv. Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har kunnskap om klasseledelse og utvikling av et trygt og inkluderende læringsmiljø for elevene
- har kunnskap om forholdet mellom identitet, livssyn og verdier hos elever
- har kunnskap om profesjonsetiske dilemmaer
- har kunnskap om forebygging av udemokratiske holdninger og gruppefiendtlighet
- har brei kunnskap om varierte arbeids- og vurderingsformer inkludert digitale læringsressurser for elevene
- har kunnskap om skolens samarbeidspartnere og hvordan disse bidrar til å sikre barn en god oppvekst
- har kunnskap om sentrale prinsipp som fremmer inkludering og tilpasset opplæring
- har kunnskap om sosialisering og betydningen av motivasjon og selvoppfatning for læring
- har kunnskap om hvordan praktiske, skapende og estetiske læreprosesser kan påvirke helse, trivsel og læring
- har kunnskap om barn i sorg og krise, overgrep mot barn og barn i vanskelige livssituasjoner
Ferdigheter
Studenten
- kan reflektere over og anvende forskningsbasert kunnskap til å utøve god klasseledelse
- kan forklare forholdet mellom tilpasset opplæring og spesialundervisning
- kan samarbeide med kollegaer om planlegging, gjennomføring og vurdering av undervisning og læring
- kan fra tidlig i studiet anvende vitenskapsteoretisk og metodisk kunnskap i utformingen av FoU-prosjekt
- kan kritisk analysere og anvende skolens verdigrunnlag
- kan analysere og håndtere profesjonsetiske dilemmaer i skolen
- kan kommunisere og samarbeide med elever og foresatte i en mangfoldig og pluralistisk skole
Generell kompetanse
Studenten
- kan analysere og vurdere relevante faglige og etiske problemstillinger og bidra til utvikling av faglige og sosialt inkluderende fellesskap i skolen
- har innsikt i skolens ansvar for alle elevers mestring i et mangfoldig og pluralistisk samfunn
##  Innhold
Emne 2 består av følgende temaer med undertemaer:
Tema 1: Klasseledelse og undervisning
- klasseledelse, relasjon og læringsmiljø
- arbeids- og vurderingsformer
- motivasjon og selvoppfatning
Tema 2: Profesjonsetikk
- etiske teorier
- profesjonsetiske dilemmaer i skolen
Tema 3: Læreren i organisasjonen
- læreren i profesjonsfelleskapet
- skolen som organisasjon
Tema 4: Det mangfoldige klasserommet
- identitet, livssyn og verdier
- oppvekst og sosialisering
- demokratisk kompetanse
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter. For å kunne avlegge eksamen i emne 2 må følgende tre arbeidskrav være godkjent:
Arbeidskrav 1: Profesjonsetikk
Studentene skal identifisere profesjonsetiske situasjoner fra praksisfeltet og analysere disse ved hjelp av etiske teorier. Arbeidet presenteres muntlig (ca. 10 minutter). Formål med arbeidskravet er at studentene skal få øvelse i å forstå og reflektere over ulike etiske valg i læreres hverdag.
Arbeidskrav 2: Undervisningsplanlegging og vurdering
En flerfaglig oppgave i samarbeid mellom norsk, pedagogikk og elevkunnskap og matematikk der studentene i grupper gjennomfører undervisningsaktiviteter i norsk og matematikk i praksis. Deretter vurderer og reflekterer de over arbeidet i en skriftlig tekst på 2000 ord +/- 10 % i grupper på 2-3 og presenterer utvalgte perspektiver muntlig i et refleksjonsseminar. Formålet med arbeidskravet er økt kunnskap om og ferdighet i vurdering av undervisningskvalitet.
Dersom arbeidskravet ikke blir godkjent, får studentene en ny frist til å levere et nytt forbedret arbeidskrav én gang. Dersom studentene ikke møter til den muntlige framføringa, eller denne ikke blir godkjent, kan de etter næmere vurdering få én ny mulighet til å presentere gruppeoppgaven.
Målform: Bokmål.
Arbeidskrav 3: Det mangfoldige klasserommet
Studentene skal skrive et individuelt fagnotat der de bruker perspektiver og kunnskap fra temaet ¿det mangfoldige klasserommet. Formålet med arbeidskravet er økt kunnskap om undervisning og læring i en skole preget av pluralisme og mangfold (ca. 1000 ord).
Arbeidskravene vurderes til "Godkjent" eller "Ikke godkjent". Studenter som leverer/utfører arbeidskravene innen fristen, men som får vurderingen "Ikke godkjent", har anledning til to nye innleveringer/utførelser. Studenten må da selv avtale ny innlevering av det aktuelle arbeidskravet med faglærer. Studenter som ikke leverer/utfører arbeidskrav innen fristen og som ikke har dokumentert gyldig årsak, får ingen nye forsøk. For nærmere beskrivelse av arbeidskrav, se fagplanen.
Obligatorisk 4: Faglige aktiviteter med krav om deltakelse
Læring i pedagogikk og elevkunnskap forutsetter samhandling med medstudenter og faglærere om sentrale utfordringer i faget knyttet til temaene i emnet. Faget skal være profesjonsrettet og bidra til sammenheng i studiet og til kritisk tenkning, selvstendighet og refleksjon hos studenten. Faget skal utvikle kunnskaper, ferdigheter og generell kompetanse hos studenten, noe som ikke kan tilegnes kun ved lesing, men som må utvikles i dialog og ved tilstedeværelse i undervisning. Gjennom studentaktive arbeidsformer som undervisningsøvinger, dramatisering og rollespill skal studentene gis muligheter til å utvikle ferdigheter som er relevante for profesjonelt lærerarbeid. Det kreves derfor oppmøte på minimum 80 % % av forelesninger/faglige aktiviteter knyttet til dette emnet. Ved fravær utover 20 %, og inntil 40 %, vil det gis kompensatorisk arbeid som kan inkludere krav om oppmøte. Form og omfang bestemmes av faglærer. Ved fravær utover 40 % vil studenten trekkes fra eksamen i emnet. Gyldig fravær dokumentert med for eksempel sykemelding, gir ikke fritak for kravet om deltakelse og eventuelt kompensatorisk arbeid.
Fagovergripende tema
I programplanen er det beskrevet ulike fagovergripende temaene på de ulike studieårene. Det er krav om deltakelse i disse faglige aktivitetene. Knyttet til emne 2 er følgende faglige aktiviteter:
- kurs i forskningsmetode (intervju)
- lesegruppe 2
- dramakurs
- lærerverksted - øve på praksissituasjoner med estetiske læringsprosesser
- Interact - kurs i tverrprofesjonelt samarbeid omkring barnet (med arbeidskrav og pensum)
