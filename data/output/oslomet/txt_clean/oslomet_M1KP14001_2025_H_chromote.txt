Emnet skal kvalifisere studentene til å drive undervisning utendørs gjennom friluftsliv, uteskole og i aktiviteter i nærmiljøet. Gjennom emnet vil studentene få mulighet til å oppleve og utforske undervisning i samhandling i og med naturen på en trygg måte. I et samarbeid med Emne 3 Tverrfaglige temaer i skolen, som går samme vårsemester,skal studentene få økt refleksjonsevne rundt spørsmål om bærekraftig utvikling og naturen som verdi og ressurs i friluftsliv, naturferdsel og uteskole.
##  Forkunnskapskrav
Se programplanen for informasjon om eventuelle forkunnskapskrav og progresjonskrav.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har kunnskap om orientering, førstehjelp og sikkerhet i friluftsliv
- har kunnskap om et bredt utvalg av lek, tradisjonelle og nyere utendørsaktiviteter
- har kunnskap om friluftsliv og uteskole som pedagogisk arbeidsmåte i skolen
- har kunnskap om friluftsliv som kulturelt fenomen og naturen som en arena for rekreasjon
- har kunnskap om hvordan friluftsliv kan knyttes til bærekraft og naturvern
Ferdigheter
Studenten
- kan utvikle og bruke grunnleggende friluftslivsferdigheter i ulike naturmiljø med tanke på undervisning i kroppsøving og idrettsfag med tanke på undervisning på hele utdanningsløpet, trinn 1-13
- kan planlegge, gjennomføre og vurdere undervisning i ulike naturmiljø til ulike årstider for en mangfoldig elevgruppe
- kan gjennomføre livreddende førstehjelp og ivareta elevers sikkerhet i ulike praktisk-metodiske aktiviteter utendørs
- kan gjennomføre undervisning i svømming og livredning utendørs
Generell kompetanse
Studenten
- har evne til kritisk refleksjon knyttet til etiske problemstillinger innen friluftsliv og sikkerhet
- kan vurdere og gi faglige tilbakemeldinger på medstudenters arbeid med praktisk-metodiske aktiviteter ute
##  Innhold
Emnet skal gi studentene kunnskap og ferdigheter innenfor friluftslivsdidaktikk og undervisning utenfor klasserommet. Emnet setter søkelys på hvordan undervisning i kroppsøving kan foregå gjennom friluftsliv, uteskole og aktiviteter i nærmiljøet. Sentralt i emnet er planlegging og gjennomføring av ulike typer av turer, samt studentenes egenvurderinger av disse relatert til blant annet sikkerhet, førstehjelp og livredning.
##  Arbeids- og undervisningsformer
Se programplanen.
##  Arbeidskrav og obligatoriske aktiviteter
Følgende arbeidskrav være godkjent før eksamen kan avlegges:
- Det er krav om 80 % oppmøte i den praktisk-metodiske aktivitetslæren og i all studentaktiv undervisning.
- Godkjent livredningsprøve utendørs.
- Godkjent prøve som viser kompetanse i orientering.
- Godkjent ABC-plan for turplanlegging
Se programplanen for mer informasjon om arbeidskrav og krav til deltakelse i undervisningen.
##  Vurdering og eksamen
Individuell eksamen som består av følgende deleksamener:
- Deleksamen 1: Individuell muntlig eksamen med varighet på 15 minutter.
- Deleksamen 2: Individuell skriftlig tekst. Omfang 2000 ord, pluss/minus 10%.
Det gis en samlet karakter i emnet hvor Ddeleksamen 1 og deleksamen 2 vektes 50/50.
Begge deleksamener må bestås for å få emnet M1KP1400 bestått.
Ny/utsatt eksamen
Ny/utsatt eksamen foregår som ved ordinær eksamen.
Ny/utsatt eksamen foregår som ved ordinær eksamen. Det er kun den/de deleksamenen(e) som ikke får bestått karakter som må tas på nytt. Ved ikke bestått karakter vil det være mulighet til å omarbeide den enkelte deleksamen.
##  Hjelpemidler ved eksamen
Alle hjelpemidler tillatt.
##  Vurderingsuttrykk
Gradert skala fra A til E for bestått og F for ikke bestått.
##  Sensorordning
To interne sensorer. Det er knyttet tilsynssensor til studiet, i henhold til retningslinjer for oppnevning og bruk av sensorer ved OsloMet.
