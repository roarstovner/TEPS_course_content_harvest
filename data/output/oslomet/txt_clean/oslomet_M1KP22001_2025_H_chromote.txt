## Programplaner og emneplaner - Student
## EPN-V2
##  M1KP2200 Mangfold og inkludering i kroppsøving Emneplan
##  Innledning
Emneplanen er godkjent av utdanningsutvalget ved Fakultet for lærerutdanning og internasjonale studier 21. juni 2021.
Emnet Mangfold og inkludering i kroppsøving skal danne grunnlag for studentenes kunnskap om mangfold og inkludering i kroppsøvingsfaget. Sentralt i emnet er problemstillinger knyttet til mangfold i elevgruppen slik som kjønn/seksualitet, etnisitet, religion, sosial klasse, funksjonsnedsettelse og hvordan mangfold utfordrer vår identitet og henger sammen med dannelse, som er et sentralt begrep i kroppsøving. Emnet gir også en innføring i ulike perspektiver på konflikthåndtering. Emnet omfatter dans og alternative bevegelsesformer med opprinnelse i ulike kulturelle kontekster. Fokuset på aktivitetenes kreative utfoldelse og potensiale for å skape fellesskap på tvers av sosiale forskjeller er gjennomgående.
##  Forkunnskapskrav
Se programplanen for informasjon om eventuelle forkunnskapskrav og progresjonskrav.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har kunnskap om verdier, interesser og normer i ulike barne- og ungdomskulturer og fellesskapets betydning for et inkluderende læringsmiljø
- kan gjøre rede for lover og styringsdokument som regulerer tilpasset / universell opplæring og inkludering i skolen, herunder forståelse av samenes status som urfolk og deres rett til opplæring i tråd med opplæringsloven og gjeldende læreplanverk
- kan analysere faglige problemstillinger og planlegge undervisning med utgangspunkt i en mangfoldig elevgruppe
- har kunnskap om hvordan kjønn, seksualitet, etnisitet, religion og funksjonsnedsetting kan påvirke elevers erfaring med kroppsøvingsfaget
- har kunnskap om sammenheng mellom inkludering og dannelse
- har kunnskap om dans og alternative bevegelsesaktiviteter med utgangspunkt i ungdomskulturer og andre kulturer
Ferdigheter
Studenten
- kan planlegge inkluderende kroppsøvingsundervisning med utgangspunkt i en mangfoldig elevgruppe
- kan analysere og vurdere elevers ulike forutsetninger i kroppsøving og idrettsfag, og bruke dette som grunnlag for tilpasset / universell opplæring
- kan planlegge for kreativ utforsking i dans og alternative bevegelsesformer som har utgangspunkt i ungdomskulturer og andre kulturer
- kan igangsette dannelsesprosesser i kroppsøvingsundervisning med utgangspunkt i elevmangfold
- kan grunnleggende ferdigheter i konflikthåndtering i skolen
- kan gjennomføre og lede arbeid med estetiske læringsprosesser knyttet til kroppsøving og idrettsfag i skole- og fagutvikling
Generell kompetanse
Studenten
- kan presentere forskningsbasert kunnskap og bruke slik kunnskap til å reflektere over inkludering og mangfold i kroppsøving.
- kan søke og identifisere relevant forskningslitteratur
##  Innhold
Emnet inneholder profesjonsfaglig kompetanse om inkludering, tilpasset / universell opplæring og mangfold i skolen. Emnet setter også søkelys på ulike perspektiver for konflikthåndtering. Aktuelle forskningsbaserte problemstillinger knyttet til kroppsøvingsfaget blir drøftet. I tillegg inneholder emnet praktiske-metodiske aktiviteter som dans og alternative bevegelsesformer.
##  Arbeids- og undervisningsformer
Se programplanen.
##  Arbeidskrav og obligatoriske aktiviteter
Følgende arbeidskrav være godkjent før eksamen kan avlegges:
- Det er krav om 80 % oppmøte i den praktisk-metodiske aktivitetslæren og i all studentaktiv undervisning.
- Refleksjonsnotat der studentene i grupper på 2-3 skal presentere og diskutere en fagfellevurdert artikkel med relevans for inkludering og mangfold i kroppsøvingsfaget. Omfang: 1500 ord +/- 10 %.
- Delta på seminar og gi skriftlig tilbakemelding på 1 medstudents utkast til individuelt vitenskapelig essay. Omfang: 450 ord.
Se programplanen for mer informasjon om arbeidskrav og krav til deltakelse i undervisningen.
##  Vurdering og eksamen
Individuelt vitenskapelig essay. Omfang: 3500 ord +/- 10 %.
Ny/utsatt eksamen
Ny/utsatt eksamen foregår som ved ordinær eksamen. Ved ikke bestått karakter vil det være mulighet til å omarbeide essayet ved første ny/utsatt eksamen. Etter dette må det leveres nytt essay.
##  Hjelpemidler ved eksamen
Alle hjelpemidler tillatt.
##  Vurderingsuttrykk
Gradert skala fra A til E for bestått og F for ikke bestått.
##  Sensorordning
To interne sensorer. Det er knyttet tilsynssensor til studiet, i henhold til retningslinjer for oppnevning og bruk av sensorer ved OsloMet.
