## Programplaner og emneplaner - Student
## EPN-V2
##  MGSF5100 Samfunnsfag og samfunnsfagdidaktikk 3 Emneplan
##  Innledning
Fagplanen tilhørende dette emnet er lagt på emne MGSF4100 Samfunnsfag og samfunnsfagdidaktikk 1.
Dette emnet tar sikte å få studentene til å utforme et samfunnsfagdidaktisk forskningsprosjekt ved å forholde seg til og reflektere rundt andres tekster og skrive tekster selv.
##  Forkunnskapskrav
Se fagplanen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har spesialisert innsikt i et avgrenset fagområde innenfor samfunnsfag og samfunnsfagdidaktikk
- har avansert kunnskap om relevant forskning og teori og vitenskapelige tenkemåter, forskningsmetoder og etikk
Ferdigheter
Studenten
- kan kritisk anvende forskningsbasert profesjonsrettet kunnskap i samfunnsfag til utforskning av nye problemområder
- skal kunne anvende flere perspektiver i egen praksis og synliggjøre perspektivrikdom som en ressurs for elevenes samfunnsorientering
Generell kompetanse
Studenten
- kan på et avansert nivå formidle og kommunisere om faglige problemstillinger knyttet til profesjonsutøvelsen og har profesjonsfaglig digital kompetanse
- kan bidra til utviklingsarbeid som fremmer samfunnsfaglig og pedagogisk nytenkning i skolen
##  Innhold
Gjennom gruppeveiledning, produksjon av egne tekster og lesing av andres tekster skal studenten finne retning for egen forskning. Mye av arbeidet innebærer å finne eget relevant pensumstoff og bruke dette som en bakgrunn for prosjektskisse og litteraturgjennomgang til masteroppgaven.
##  Arbeids- og undervisningsformer
Undervisningen er seminarbasert og i stor grad drevet av studentene selv. Gruppeveiledning og tilbakemelding med følgende faglige aktiviteter:
- Bidra med egenproduserte tekster.
- Lese og diskutere andre masteroppgaver i samfunnsfagdidaktikk.
- Lese medstudenters tekster og gi læringsfremmende tilbakemelding
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter.
Deltakelse på seminarundervisning
Ferdigheten i å formidle andres og egen forskning på en forsvarlig måte kan best oppøves gjennom dialog og diskusjon. Hver student skal derfor delta aktivt med forberedte innlegg til diskusjon i minst 8 seminarer.
Formålet med arbeidskravet er selvstendig lesning og refleksjon rundt akademisk skriving og forskningsmetode, samt å oppmuntre studentene til aktiv deltakelse. Ved manglende eller ikke-godkjent arbeidskrav, vil det gis en kompensatorisk oppgave.
Notat med tema og problemstilling for masteroppgaven
Studenten skal levere et notat på 500 ord (+/- 10%) med tema, foreløpig problemstilling og metodevalg til masteroppgaven med kildehenvisninger i tråd med APA-stilen. Notatet danner grunnlag for tildeling av veileder.
Prosjektskisse
Studenten skal individuelt eller i gruppe på inntil tre velge tema for masteroppgaven og levere en prosjektskisse på 1800 ord (+/- 10 %) med kildehenvisninger i tråd med APA-stilen.
Litteraturgjennomgang
Studenten skal individuelt eller i gruppe på inntil tre levere en gjennomgang av forskningslitteratur knyttet til masteroppgavens tema med et omfang på 1500 ord (+/- 10 %) med kildehenvisninger i tråd med APA-stilen.
Prosjektskisse og gjennomgangen av forskningslitteraturen skal vise forståelse av hva som er faglig relevante temaer å arbeide videre med i masteroppgaven. Formålet med arbeidskravene er å sette i gang skrivingen av masteroppgaven.
##  Vurdering og eksamen
Individuell muntlig eksamen
Studenten gir en presentasjon av masterprosjektet på 20 minutter med digitale hjelpemidler. Studenten skal presentere og begrunne valg av tema og problemstilling, forskningslitteratur, metodevalg og foreløpig innsamlet/tenkt materialedatagrunnlag for masteroppgaven. Nærmere retningslinjer gis ved semesterstart.
Ny/utsatt eksamen
Ved ikke-bestått eksamen er det adgang til å omarbeide presentasjonen én gang. Utsatt eksamen arrangeres som ved ordinær eksamen.
##  Hjelpemidler ved eksamen
Alle hjelpemidler er tillatt.
##  Vurderingsuttrykk
Bestått/Ikke bestått.
##  Sensorordning
Eksamen vurderes av to interne sensorer. En tilsynssensor er tilknyttet emnet, i henhold til retningslinjer for oppnevning og bruk av sensorer ved OsloMet.
