## Programplaner og emneplaner - Student
## EPN-V2
##  MGSF4200 Samfunnsfag og samfunnsfagdidaktikk 2 Emneplan
##  Innledning
Fagplanen tilhørende dette emnet er lagt på emne MGSF4100 Samfunnsfag og samfunnsfagdidaktikk 1.
I dette emnet vil studentene få avansert kunnskap om forskning innenfor samfunnsfagdidaktikken, for slik å kunne bygge videre på dette når de så skal skrive en masteroppgave.
##  Forkunnskapskrav
Se fagplanen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har avansert kunnskap om geografididaktikk, samfunnskunnskapdidaktikk og historiedidaktikk
- har inngående kunnskap om progresjon i samfunnsfagundervisningen og elevers læring i samfunnsfag
- har inngående kunnskap om hvordan opplæringen i samfunnsfag kan tilpasses alle elevers forutsetninger og behov
Ferdigheter
Studenten
- kan planlegge og gjennomføre undervisning i samfunnsfaget som fremmer elevens vitenskapelige tenkemåter
- kan på avansert nivå anvende prinsipp for masterfagets læringsorienterte vurdering og slik bidra til at elevene lærer å reflektere over egen læring og utvikling
- kan kritisk bruke forskningsbasert profesjonsrettet kunnskap i samfunnsfag til utforskning av nye problemområder
- skal kunne anvende flere perspektiver i egen praksis, og synliggjøre perspektivrikdom som en ressurs for elevenes samfunnsorientering
- kan vurdere digitale uttrykk og ressurser kritisk og bruke dem i opplæringen på måter som styrker og utvikler samfunnsfagets didaktikk
Generell kompetanse
Studenten
- kan analysere og vurdere relevante faglige og etiske problemstillinger og bidra til utvikling av faglig felleskap på den enkelte skole
- kan på systematisk vis planlegge, evaluere og revidere læringsopplegg med samfunnsfag som grunnlag
- kan på et avansert nivå formidle og kommunisere om faglige problemstillinger knyttet til profesjonsutøvelsen i samfunnsfag og har profesjonsfaglig digital kompetanse
- kan bidra til utviklingsarbeid som fremmer faglig og pedagogisk nytenkning i skolen
##  Innhold
I dette emnet skal studentene få en grundig innføring i det som skjer på forskningsfronten innenfor samfunnsfagdidaktikken. Artikler fra geografididaktikk, historiedidaktikk og samfunnskunnskapdidaktikk vil bli gjennomgått og diskutert i seminarform.
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter.
Deltakelse i seminarundervisning
Ferdigheten i å formidle andres og egen forskning på en forsvarlig måte kan best oppøves gjennom dialog og diskusjon.
- Deltakelse på seminar. Undervisningen er organisert som seminarer basert på studentenes egenaktivitet, medansvar og kontinuerlige arbeidsinnsats. For å avlegge eksamen kreves derfor minimum 80 prosent deltakelse i undervisningen. Formålet med arbeidskravet er selvstendig lesning og refleksjon rundt samfunnsfaglige tekster, samt å oppmuntre studentene til aktiv deltakelse. Ved manglende eller ikke-godkjent arbeidskrav, vil det gis en kompensatorisk oppgave.
Skriftlig fagtekst med muntlig framlegg
- Hver student skal formulere en problemstilling og drøfte minst to pensumtekster. Omfang 1500 ord (+/- 10 %) og kildehenvisninger i tråd med APA-stilen. Teksten skal presenteres og drøftes med medstudenter på et eksamensseminar.
- Formålet med arbeidskravet er å trene opp studentenes evne til akademisk skriving og selvstendig refleksjon rundt fagdidaktiske problemstillinger. Arbeidskravet kan danne grunnlag for den individuelle semesteroppgaven.
Merknad
- For studenter på masterprogrammet grunnskolelærerutdanning må i tillegg følgende arbeidskrav gjennomføres:
Studentene skal levere et refleksjonsnotat knyttet til praksis. Innholdet for refleksjonsnotatet blir avgjort i samråd mellom studenter og emneansvarlig og kan ta opp tematikker fra begge emnene i samfunnsfag og samfunnsfagsdidaktikk på 4. studieår.
- Studentene skal levere et refleksjonsnotat knyttet til praksis. Innholdet for refleksjonsnotatet blir avgjort i samråd mellom studenter og emneansvarlig og kan ta opp tematikker fra begge emnene i samfunnsfag og samfunnsfagsdidaktikk på 4. studieår.
- For studenter på masterstudium i skolerettet utdanningsvitenskap må i tillegg følgende arbeidskrav gjennomføres:
Studentene skal innen fastsatt frist levere en skisse på 1800 ord +/- ti prosent for masteroppgaven. Gjennom arbeidskravet skal studentene se emnet i sammenheng med masteroppgaven og vise en forståelse for hva som er faglig relevante temaer å arbeide videre med. Når skissen for masteroppgaven er levert, vil studenten få tildelt veileder for masteroppgaven.
- Studentene skal innen fastsatt frist levere en skisse på 1800 ord +/- ti prosent for masteroppgaven. Gjennom arbeidskravet skal studentene se emnet i sammenheng med masteroppgaven og vise en forståelse for hva som er faglig relevante temaer å arbeide videre med. Når skissen for masteroppgaven er levert, vil studenten få tildelt veileder for masteroppgaven.
##  Vurdering og eksamen
Individuell, skriftlig semesteroppgave: En skriftlig fagtekst med en selvvalgt problemstilling som tar utgangspunkt i pensum. Omfang 4500 ord (+/- 10 %) og kildehenvisninger i tråd med APA-stilen. Nærmere retningslinjer for oppgaven gis ved semesterstart.
Ny/utsatt eksamen
Ved ikke bestått eksamen er det adgang til å omarbeide eksamensbesvarelsen én gang. Utsatt eksamen arrangeres som ved ordinær eksamen.
##  Hjelpemidler ved eksamen
Alle hjelpemidler er tillatt så lenge de brukes etter regler for god akademisk henvisning. Presentasjonen skal være kandidatens selvstendige arbeid, og kandidaten skal kunne stå inne for innhold og form i alle deler av presentasjonen.
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen.
##  Sensorordning
Det benyttes en intern og en ekstern sensor.
