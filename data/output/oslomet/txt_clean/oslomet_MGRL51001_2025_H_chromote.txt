## Programplaner og emneplaner - Student
## EPN-V2
##  MGRL5100 RLE og RLE-didaktikk 3 Emneplan
##  Forkunnskapskrav
Ingen
##  Læringsutbytte
Etter fullført emne skal studenten ha oppnådd følgende læringsutbytte definert som kunnskap, ferdigheter og generell kompetanse:
Kunnskaper
Studenten
- har avansert kunnskap om utfordringer og løsninger i skolen knyttet til religions- og livssynsmangfold
- har avansert kunnskap om kontroversielle tema knyttet til religion og livssyn i skolen
- har avansert kunnskap om relevant humanistisk forskning, metodologi og forskningsdesign
- har avansert kunnskap om analyse i kvalitativ forskning
Ferdigheter
Studenten
- kan kritisk drøfte sentrale utfordringer knyttet til religions- og livssynsmangfold i skolen
- kan på en avansert måte anvende kunnskap, prinsipper og utredninger til å gi anbefalinger for skoler om håndtering av religions- og livssynsmangfold
- kan kritisk drøfte håndtering av og undervisning i religions- og livssynsrelaterte kontroversielle tema i skolen
- kan på en avansert måte anvende kunnskap om metode og design kreativt i egen forskning
- kan håndtere og problematisere fagspørsmål knyttet til emnet på en faglig og forskningsmessig forsvarlig måte
- kan på et avansert nivå gi faglig kompetente skriftlige og muntlige redegjørelser innenfor emnet
- kan gjennomføre selvstendige og målrettede søk etter relevant forskningslitteratur i databaser
Generell kompetanse
Studenten
- kan bidra til utviklingsarbeid som fremmer faglig og didaktisk nytenkning i skolen
- kan formidle forskningsbasert kunnskap innenfor emnet både skriftlig og muntlig på en faglig forsvarlig måte
- kan bruke sin kunnskap med faglig integritet og etisk bevissthet
##  Innhold
Emnet gir utdypet kunnskap og mangfoldskompetanse knyttet til religions- og livssynsmangfold i skolen og kontroversielle tema. Utover å tilegne seg kunnskap om religions- og livssynsmangfold i skolen, skal studentene drøfte hvordan skoler bør håndtere spørsmål som bønn i skoletiden, rituell fasting, håndhilsning, tros- og livssynstilpasset mat, skolegudstjeneste, bruk av hodeplagg, kjønnsdelt svømmeundervisning og fritaksordningen. Håndteringen av slike temaer skal knyttes til prinsipper som menneskerettighetene, eksisterende lovverk og rammer for skolen, relevante utredninger, samt med blikk på praktiske konsekvenser.
Emnet gir også utvidet og fordypet kjennskap til håndtering av kontroversielle tema i skolen. Kontroversielle tema dekker både utsagn og hendelser som kan oppstå spontant i klasserommet, samt planlagt undervisning.
Det andre fokuset i emnet knytter seg til masteroppgaven. I undervisningen vil det arbeides med relevante spørsmål knyttet til ulike typer forskningsdesign og metode relevant for studentenes masterprosjekter, og det vil gis veiledning i litteratursøk. Studentene skal utarbeide en prosjektskisse for en masteroppgave, og gjøre seg kjent med relevant forskningslitteratur knyttet til selvvalgt tema.
##  Arbeids- og undervisningsformer
Undervisningen på emnet vil i hovedsak være i form av forelesninger og/eller seminarer og veiledning. Emnet krever stor grad av selvstendig arbeid med å sette seg inn i pensum.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter:
