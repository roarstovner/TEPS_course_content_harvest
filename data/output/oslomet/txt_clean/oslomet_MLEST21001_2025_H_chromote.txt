## Programplaner og emneplaner - Student
## EPN-V2
##  MLEST2100 Bilde og visuelle uttrykk i kontekst Emneplan
##  Innledning
Emnet omhandler grunnleggende problemstillinger innen bilde og visuelle uttrykk slik det kommer til uttrykk i gjeldende læreplaner i grunnopplæringen. Dette omfatter praktisk arbeid med ulike teknikker, redskaper og uttrykksformer. Bilde og visuelle uttrykk belyses i en historisk og nåtidig kontekst og relateres til nasjonale og internasjonale tendenser. Faglig og fagdidaktisk refleksjonsevne utvikles i møtet mellom eget og andres skapende arbeid, utdanningens praksisopplæring og i utprøving av teoretiske- og praktiske kunnskaper
##  Læringsutbytte
Etter å ha gjennomført dette emnet har studenten følgende læringsutbytte definert i form av kunnskap, ferdigheter og generell kompetanse:
Kunnskap
Studenten
- har bred kunnskap om ulike teknikker, redskaper og uttrykksformer, relevant for arbeid med bilde og visuelle uttrykk.
- kan anvende kunnskap om visuelle virkemidler i analyser av eget og andres arbeid.
- har kunnskap om og kan identifisere hvordan bilde og visuelt uttrykk har blitt brukt for å formidle historier, ideer og ulike budskap, både historisk og i nåtid.
- har kunnskap om læreplaner og kan vurdere bilde og visuelle uttrykk som del av skolefagenes innhold.
Ferdigheter
Studenten
- kan vise praktisk håndlag i arbeid med ulike teknikker, redskaper og uttrykksformer.
- kan eksperimentere med ulike uttrykk og relatere eget arbeid til fagteori og historiske eller samtidige tendenser.
- kan analysere, dokumentere og reflektere over egen utøvende prosess.
- kan reflektere over og diskutere etiske problemstillinger i arbeid med bilde og visuelle uttrykk i undervisningssammenheng.
Generell kompetanse
Studenten
- kan anvende faglig og fagdidaktisk innsikt i drøfting av visuell kultur.
- kan kommunisere omkring sentrale faglige problemstillinger og forskning innen fagområdet.
- kan identifisere etiske aspekter knyttet til formidling og produksjon av kunstneriske uttrykk.
##  Arbeids- og undervisningsformer
I emnet vektlegges praktisk erfaring fra verkstedsarbeid og teoretiske studier individuelt og i gruppe. Fagteori i emnet legger vekt på forståelse for og anvendelse av begreper og arbeidsformer. HMS relateres til praktiske erfaringer i verkstedet. Fagdidaktikk inngår i emnet og skal bidra til å kontekstualisere eget praktisk arbeid og teoristudier, samt reise sentrale spørsmål om skolens oppgave og fagets egenart.
Emnet må sees i sammenheng med øvrige emner. Forståelse for prinsipp innen akademisk skriving er gjennomgående i studiet. Alle aspekter i emnet behandles ikke nødvendigvis i undervisningen, men skal dekkes av studenten selv gjennom lesning av pensumlitteratur, deltagelse i kollokviegrupper og praktisk, utforskende arbeid.
##  Arbeidskrav og obligatoriske aktiviteter
Arbeidskrav må være innfridd og være vurdert til godkjent før studenten kan fremstille seg til eksamen.
- Individuell analyse av et verk laget av opphaver med samisk bakgrunn. Analysen presenteres muntlig for underviser og medstudenter på en kunstinstitusjon. Presentasjonen skal inkludere fagdidaktisk refleksjon.
##  Vurdering og eksamen
Eksamen er et praktisk, skapende prosjekt med tilhørende skriftlig refleksjon og gjennomføres individuelt.
1. Praktisk skapende arbeid
Et ferdigstilt praktisk skapende arbeid, med prosessdokumentasjon: skisser og utprøvninger, som vedlegg.
2. Skriftlig oppgave
Skriftlig refleksjon der inspirasjonsgrunnlag, fagteori og fagdidaktikk inngår. Omfang på 2000-2500 ord. Se undervisningsplan for nærmere informasjon om eksamen.
Arbeidet og den skriftlige refleksjonen vurderes samlet. Begge deler av eksamen må være vurdert til E eller bedre for at eksamen skal være bestått. Eksamensresultatet kan påklages.
Fravær - ikke bestått
Studenter som på grunn av gyldig fravær ikke avlegger eksamen, eller som får vurderingen Ikke bestått, kan melde seg opp til ny/utsatt eksamen. Ved framstilling til ny/utsatt eksamen kan enten en bearbeidet versjon av samme eksamensprosjekt leveres på nytt, eller ny eksamensbesvarelse leveres.
##  Hjelpemidler ved eksamen
Alle hjelpemidler er tillatt så lenge regler for kildehenvisning følges.
##  Vurderingsuttrykk
Gradert skala A-F.
##  Sensorordning
To interne sensorer. Ekstern sensor brukes jevnlig.
