## Programplaner og emneplaner - Student
## EPN-V2
##  MGPE3200 Pedagogikk fordypning 1: Digital pedagogikk Emneplan
##  Fagplan
Pedagogikk fordypning 1:
Digitalt støttet pedagogikk
(30 studiepoeng)
Fagplanen ble godkjent i studieutvalget 14. november 2016
Redaksjonelle endringer foretatt 12. desember 2019
Revisjon godkjent av utdanningsutvalget 17. februar 2020
Revisjon godkjent på fullmakt av leder i utdanningsutvalget 5. november 2020
Gjeldende fra høstsemesteret 2020
Innledning
Fagplanen bygger på forskrift om rammeplan for grunnskolelærerutdanningen for trinn 1-7/trinn 5-10 trinn, fastsatt av Kunnskapsdepartementet 7. juni 2016, nasjonale retningslinjer for grunnskolelærerutdanningen trinn 1-7/trinn 5-10 av 1. september 2016 og programplan for grunnskolelærerutdanning for trinn 1-7/trinn 5-10 ved OsloMet - storbyuniversitetet, godkjent av studieutvalget 16. november 2016.
Digitalt støttet pedagogikk omfatter et fellestema for fordypningene i profesjonsrettet pedagogikk, spesialpedagogikk og digitalt støttet pedagogikk, og et fordypningstema i digitalt støttet pedagogikk. Faget danner samtidig grunnlag for en pedagogisk mastergrad innen grunnskolelærerutdanningene. Økt bruk av digitale verktøy i skolen fører til at lærerens undervisningspraksis er i stadig endring. Gjennom dette emnet skal studenten oppnå en grunnleggende forståelse av hvordan pedagogisk bruk av digitale verktøy kan bidra til nye didaktiske arbeidsformer, samt problemstillinger som kan gi perspektiver på muligheter og begrensninger ved integrering av digitale verktøy i undervisning. Det blir lagt vekt på teoretisk og praktisk innføring i å mestre disse nye didaktiske arbeidsformene. Faget kvalifiserer for ledelse av læringsprosesser blant elever og kollegaer i en utdanning som skal bidra til læring og danning for alle. Studentene får utvidet kunnskap og kyndighet til å håndtere undervisningsrelaterte oppgaver i grunnskolen, og utvikle egen yrkespraksis som del av et profesjonelt fellesskap. Faget har oppmerksomhet mot sentrale pedagogiske temaer som skal realiseres arbeid med skolefag. Fordypningen inviterer derfor studenten til refleksjon over hvordan disse utfordringene kan håndteres i grunnopplæringen. Disse utfordringene kommer til uttrykk på forskjellig måte i ulike fag og på ulike alderstrinn. Faget er utformet for å støtte studentenes videreutvikling av et bredt yrkesrepertoar for å arbeide profesjonelt med inkludering og forsterket opplæring i grunnskolen, ta ansvar for den profesjonelle samtale og kunne bidra til å utvikle egen yrkespraksis i det kollegiale fellesskapet.
Målgruppe
Studenter som er tatt opp til femårig grunnskolelærerutdanning for trinn 1-7/trinn 5-10.
## Forkunnskapskrav
Faget er tilgjengelig som valgfag for aktive studenter ved grunnskolelærerutdanningen.
## Læringsutbytte
Læringsutbytte er nærmere beskrevet i emneplanen.
Fagets innhold og oppbygging
Digitalt støttet pedagogikk (30 studiepoeng) består av ett emne, med temaene «et klasserom for alle» og «digitalt støttet pedagogikk», og gjennomføres i sjette semester.
Fagets arbeids- og undervisningsformer
Faget er utformet for å støtte studentenes videreutvikling av et bredt yrkesrepertoar for å arbeide profesjonelt med inkludering og forsterket opplæring i grunnskolen. Det vil derfor bli vektlagt variasjon i organiserings- og arbeidsformer, som individuelt studiearbeid, gruppe- og kollokviearbeid, fagadministrativ bruk av LMS, seminardeltakelse, presentasjoner og vurderingsarbeid. Deler av undervisningen blir organisert som seminar med aktiv studentdeltakelse, der studentene presenterer og drøfter sentrale faglige begreper og perspektiver for hverandre. Videre drøfter de mulig håndtering av caser fra klasserommet i lys av slike begreper og perspektiver og analyserer dialogiske kvaliteter i egen faglig kommunikasjon. Studiefagsevaluering gjennomføres av studenter og lærere i fellesskap. Det forventes aktiv deltagelse gjennom hele emnet. Praksisopplæring Studentene, faglærere og praksislærere samarbeider om å planlegge og oppsummere praksisperioder. Oppgaver studenter utfører i praksis vil kunne knyttes til undervisningen. Praksisopplæringen er nærmere beskrevet i programplanen og i en egen fagplan for praksis. Praksisrelaterte oppgaver Praksisrelaterte oppgaver inngår som arbeidskrav i studiet. Oppgavene innpasses i den enkelte students interessefelt og utdanningsløp. Praksisrelaterte oppgaver kan for eksempel omfatte observasjon, intervju eller refleksjonsbaserte samhandlingsaktiviteter med fagpersoner i praksisfeltet, ved den pedagogisk-psykologisk tjenesten eller ved pedagogiske fagsentra mv. Deler av de praksisrelaterte oppgavene kan utføres som del av et utenlandsopphold. Skikkethetsvurdering Lærerutdanningsinstitusjoner har ansvar for å vurdere om studenter er skikket for læreryrket. Løpende skikkethetsvurdering foregår gjennom hele studiet og inngår i en helhetsvurdering av studentens faglige og personlige forutsetninger for å kunne fungere som lærer. En student som utgjør en mulig fare for elevers liv, fysiske og psykiske helse, rettigheter og sikkerhet, er ikke skikket for yrket. Studenter som viser liten evne til å mestre læreryrket, skal så tidlig som mulig i utdanningen få melding om dette. De skal få råd og veiledning for å gjøre dem i stand til å oppfylle kravene om lærerskikkethet eller få råd om å avslutte utdanningen. Beslutninger om skikkethet kan fattes gjennom hele studiet. Se universitetets nettsted for mer informasjon om skikkethetsvurdering.
Arbeidskrav
Arbeidskrav skal være levert/utført innen fastsatt(e) frist(er). Gyldig fravær dokumentert med for eksempel sykemelding, gir ikke fritak for å innfri arbeidskrav. Studenter som på grunn av sykdom eller annen dokumentert gyldig årsak ikke leverer/utfører arbeidskrav innen fristen, kan få forlenget frist. Ny frist for å innfri arbeidskrav avtales i hvert enkelt tilfelle med den aktuelle læreren. Arbeidskrav vurderes til "Godkjent" eller "Ikke godkjent". Studenter som leverer/utfører arbeidskrav innen fristen, men som får vurderingen "Ikke godkjent", har anledning til en eller to nye innleveringer/utførelser. Studenten må da selv avtale ny innlevering av det aktuelle arbeidskravet med faglærer. Studenter som ikke leverer/utfører arbeidskrav innen fristen og som ikke har dokumentert gyldig årsak, får ingen nye forsøk. Læring i faget forutsetter samhandling med medstudenter og faglærere om sentrale kunnskapsområder. Emnet skal bidra til kritisk tenkning, selvstendighet og refleksjon hos studenten. Retten til å avlegge eksamen forutsetter godkjente arbeidskrav og deltakelse i bestemte faglige aktiviteter.
Vurderings-/eksamensformer
Se emneplanen under punktet Vurderings-/eksamensformer.
Vurderingskriterier
A: Fremragende. Viser fremragende kunnskaper og ferdigheter innenfor kompetanseområdene i faget. Viser fremragende oversikt over emnet og en analytisk evne til selvstendig bruk av relevante kunnskaper. Viser høyt faglig og profesjonsetisk refleksjonsnivå og selvstendig tenkning i forhold til læringsmål, fagets egenart og tilrettelegging av et godt læringsmiljø.
B: Meget god. Viser meget gode kunnskaper og ferdigheter innenfor kompetanseområdene i faget. Viser meget god oversikt over emnet og en analytisk evne til selvstendig bruk av relevant kunnskap. Viser høyt faglig og profesjonsetisk refleksjonsnivå og selvstendig tenkning i forhold til læringsmål, fagets egenart og tilrettelegging av et godt læringsmiljø.
C: God. Viser gode kunnskaper og ferdigheter innenfor kompetanseområdene i faget. Viser god oversikt over emnet og en analytisk evne til selvstendig bruk av relevant kunnskap. Viser et tilfredsstillende faglig og profesjonsetisk refleksjonsnivå, samt og selvstendig tenkning i forhold til læringsmål, fagets egenart og tilrettelegging av et godt læringsmiljø.
D: Nokså god. Viser begrensede kunnskaper og ferdigheter innenfor kompetanseområdene i faget. Viser begrenset over emnet og en analytisk evne til selvstendig bruk av relevant kunnskap. Viser et tilfredsstillende faglig og profesjonsetisk refleksjonsnivå, samt selvstendig refleksjon og selvstendig tenkning i forhold til læringsmål, fagets egenart og tilrettelegging av et godt læringsmiljø.
E: Tilstrekkelig. Tilfredsstiller minimumskravene til kunnskaper og ferdigheter innenfor kompetanseområdene i faget. Viser noe evne til refleksjon og selvstendig tenkning i forhold til læringsmål, fagets egenart og tilrettelegging av et godt læringsmiljø.
F: Ikke bestått. Har utilstrekkelig kunnskaper og ferdigheter innenfor kompetanseområdene i faget. Viser dårlig evne til refleksjon og selvstendig tenkning i forhold til læringsmål, fagets egenart og tilrettelegging av et godt læringsmiljø.
Rettigheter og plikter ved eksamen
Studentens rettigheter og plikter framgår av forskrift om studier og eksamen ved OsloMet - storbyuniversitetet. Forskriften beskriver blant annet vilkår for ny/utsatt eksamen, klageadgang og hva som regnes som fusk ved eksamen. Studenten er selv ansvarlig for å melde seg opp til eventuell ny/utsatt eksamen.
##  Forkunnskapskrav
Ingen.
##  Læringsutbytte
Etter fullført fag har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har bred kunnskap om teorier, muligheter og utfordringer knyttet til digitalt støttet pedagogikk for skole, klasserom og læring
- har kunnskaper om trender innen digitalt støttet pedagogikk
- kjenner til nasjonal og internasjonal forskning og utvikling innen digitalt støttet pedagogikk
- har bred kunnskap om didaktisk bruk av digitale verktøy og evne til å sette seg inn i ny teknologi
- har kunnskaper om digital dømmekraft
- kjenner til de digitale medienes rolle i et samfunnsmessig og praktisk perspektiv
- viser bred kunnskap om skolers og læreres oppdrag med å utnytte klassen som fellesskap for å skape inkluderende klasserom
