## Programplaner og emneplaner - Student
## EPN-V2
##  M1GMU3100 Musikk 2, emne 3 Emneplan
##  Innledning
Fagplanen tilhørende dette emnet er lagt på emne M1GMU2100 Musikk 1, emne 1.
##  Forkunnskapskrav
Faget er tilgjengelig som valgfag for aktive studenter ved grunnskolelærerutdanningen og lærerutdanning for tospråklige lærere på HiOA, i tråd med utdanningenes programplaner. Interne søkere som søker opptak til Musikk 2 mens de fortsatt er aktive på Musikk 1, kan få opptak uten å ha fullført Musikk 1.
Eksterne søkere må ha bestått lærerutdanning som kvalifiserer for arbeid i skolen. Opptak til Musikk 2 krever fullført Musikk 1 eller tilsvarende.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har kunnskap om grunnlagslitteratur og aktuelle debatter om skolefaget musikk og musikk som vitenskaps- og kunstfag
- har omfattende kunnskap om musikalsk barnekultur, begynneropplæring og progresjon i musisering, komponering og lytting
- har kunnskap om kjennetegn pa¿ et mangfoldig og inkluderende læringsmiljø og om fellesskap for musikalsk læring
- har kunnskap om ulike sjanger- og stilidealer innenfor omra¿dene improvisasjon, komposisjon og arrangering
- har kunnskap om forholdet mellom musikk og emosjonelle og sosiale kompetanser
- har forskningsbasert kunnskap om musikkopplæring og kunnskap om metoder for forsknings- og utviklingsarbeid i musikk
Ferdigheter
Studenten
- kan planlegge, lede, gjennomføre og vurdere ulike læringsforløp i musikk
- kan reflektere over og drøfte musikkens rolle i et mangfoldig samfunn
- kan drøfte hva uformelle opplæringsarenaer betyr for musikkopplæring for elever og hvilken virkning slike erfaringer kan ha for musikkopplæringen i skolen
- kan framføre et variert repertoar av musikk i skolen, alene og i samspill med andre
- kan ta i bruk gehørbaserte ferdigheter til a¿ forsta¿, analysere, skape og utøve musikk
- kan skape egne komposisjoner og legge til rette musikalsk materiale for ulike framføringsforma¿l og for musikkundervisning og læringsprosesser
- kan vurdere og analysere musikk med utgangspunkt i estetikk og kulturteori
- kan gjennomføre et selvstendig fagdidaktisk forsknings- og utviklingsarbeid som bygger pa¿ grunnleggende forskningsetiske prinsipp
Generell kompetanse
Studenten
- kan legge til rette for elevvurdering som bygger pa¿ faglige hensyn og forskningsbasert kunnskap om vurdering, og kommunisere grunnlaget for vurderingen til andre
- kan planlegge, gjennomføre og vurdere en helhetlig musikkopplæring i tra¿d med gjeldende læreplan for grunnskolen og drøfte hvordan samarbeid med ulike eksterne instanser kan styrke læringsforløp i musikk
- kan bidra i faglige endringsprosesser gjennom a¿ legge vekt pa¿ innovasjon, endring og fleksibilitet i egen lærerrolle
##  Innhold
Musikk 2, emne 3 bygger pa¿ Musikk 1 og har disse hovedkomponentene: Allsidig opplæring i musikalsk ledelse, videreutvikling av utøvende, skapende og lyttende virksomhet; innføring i ulike sider ved musikk, kultur og samfunn og innføring i forsknings- og utviklingsarbeid i musikk. Studiet dreier seg om hvordan musikkfaget kan bidra til læring, personlig vekst og danning for elever på trinn 1-7.
Emnet er innrettet mot skolen som læringsmiljø og læringsfellesskap i et kulturelt mangfold. Sentrale temaer vil være kulturelt og musikalsk fellesskap, læring på formelle og uformelle arenaer og ulike former for samarbeid mellom grunnskolen og kulturinstitusjoner.
Emnet gir en innføring i norsk og internasjonal forskningsbasert kunnskap knyttet til musikkopplæring for elever.
Sentralt i emnet er FoU-oppgaven. Oppgaven skal ha en klart formulert problemstilling som det må være mulig å undersøke og utdype. FoU-oppgaven skal gi studentene muligheter til å dokumentere faglig kunnskap og innsikt gjennom belysning og drøfting av et faglig problem som er relevant i grunnskolen.
Studentene skal velge å fordype seg i ett eller flere temaer i fagplanen, og kan velge å skrive en teoretisk oppgave, en empirisk oppgave eller en kombinasjon. En teoretisk oppgave tar utgangspunkt i analyser og drøftinger i aktuelle forskningsarbeider innen et område og oppsummerer og sammenlikner. En empirisk oppgave bygger på ny informasjon som studenten selv samler inn eller bygger videre på analyse av materiale som andre har samlet inn.
I oppgaver som bruker materiale studenten selv samler inn, er det et krav at dette innhentes slik at meldeplikten til SIKT ikke utløses. Hvis elever under myndighetsalder deltar i undersøkelsen, skal foresatte gi samtykke. Gjennom oppgaven skal studenten dokumentere kjennskap til aktuell forskning på det området som studenten skriver om. Studenten skal bruke teori og annet fagstoff som grunnlag for å undersøke problemstillingen. I metodedelen skal framgangsmåter dokumenteres slik at det er mulig å se hvordan studenten har innhentet og brukt materialet, og hvordan han eller hun har kommet fram til resultatene. Resultatene skal drøftes ut fra alminnelige vitenskapelige krav til pålitelighet og gyldighet.
##  Arbeids- og undervisningsformer
Arbeids- og undervisningsformer knyttet til FoU-oppgaven
Arbeidet med FoU-oppgaven er organisert som undervisning og kurs, veiledning/veiledningsseminar, muntlig framlegg og innlevering av skriftlig oppgave. Hver kandidat vil få oppnevnt en faglig veileder. Temaområde, problemstilling og opplegg for oppgaven skal godkjennes av veileder.
Undervisningen skal i tillegg til undervisning i faglige emner gi støtte for oppgavearbeidet.
Sentrale temaer for denne undervisningen er:
- Utdanningsvitenskap for lærere - Sentrale forskningstradisjoner og metoder
- Seminar i pedagogikk som tar opp sentrale utfordringer i dagens grunnskole
- Forskningsetikk og grunnlagsspørsmål
- Skriving i forskning om skole og undervisning og i læreryrket
