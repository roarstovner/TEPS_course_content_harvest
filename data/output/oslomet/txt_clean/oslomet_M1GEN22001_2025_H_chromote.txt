## Programplaner og emneplaner - Student
## EPN-V2
##  M1GEN2200 Engelsk 1, emne 2 Emneplan
##  Innledning
Fagplanen tilhørende dette emnet er lagt på emne M1GEN2100 Engelsk 1, emne 1.
##  Forkunnskapskrav
Ingen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har kunnskap om tilegnelse av ordforråd og om strukturer i engelsk fra lyd- til tekstnivå
- har kunnskap om hvordan barn lærer språk, med fokus på begynneropplæring
- har kunnskap om flerspråklighet som ressurs i klasserommet
- har kunnskap om læreplanverket, nasjonale prøver, kartleggingsverktøy, og læremidler for engelskfaget
- kjenner forsknings- og utviklingsarbeid som er relevant for engelskfaget på trinn 1-7
Ferdigheter
Studenten
- kan bruke engelsk muntlig og skriftlig, sikkert og selvstendig
- kan oppdage lese- og skrivevansker og legge til rette for tilpasset opplæring
- kan bruke underveisvurdering for å veilede elever i engelskopplæringen
Generell kompetanse
Studenten
- kan formidle relevant fagstoff og kommunisere på engelsk på en måte som er tilpasset elever på trinn 1-7
- kan reflektere over egen læring og undervisningspraksis i lys av etiske grunnverdier og skolens ansvar for barn og unges personlige vekst
- kan arbeide selvstendig og sammen med andre for å tilrettelegge for elevers læring og utvikling
- kan vedlikeholde og utvikle sin egen språklige og didaktiske kompetanse
##  Innhold
Engelsk 1 for trinn 1-7 omfatter engelskundervisning for hele barnetrinnet, hva som kjennetegner elevene i denne aldersgruppen og deres tidlige språkutvikling i engelsk. Emnet gir en innføring i engelskdidaktikk og strukturer i engelsk fra lyd- til tekstnivå.
Engelsk språk og språklæring
- Strukturer i engelsk fra lyd- til tekstnivå
- Begynneropplæring
- Grunnleggende ferdigheter med fokus på skriftlige, muntlige og digitale ferdigheter
- Progresjon i engelsk og overgang til barnetrinnets siste del
- Vurdering for læring
- Lærerarbeid i det mangfoldige klasserommet
- Undervisningsmetoder for tilpasset opplæring
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter.
Arbeidskrav
Arbeidskravene er knyttet til studenters utvikling av egne ferdigheter i faget og til et bestemt antall tekster. Følgende arbeidskrav må være godkjent før eksamen i emnet kan avlegges:
- Tre timers individuell skriftlig oppgave i engelsk uten hjelpemidler. Skriveoppgaven gjennomføres i en undervisningsøkt på campus. Formålet med oppgaven er å vise kunnskaper i språkstruktur fra lyd- til tekstnivå.
- Skriftlig oppgave i grupper med omfang på 1000 ord +/- 10 %. Formålet med oppgaven er praksisnært arbeid med grunnleggende ferdigheter og vurdering gjennom elevtekstanalyse.
Faglig aktivitet med krav om deltakelse
Krav om deltakelse i undervisningen og vilkår for arbeidskrav er beskrevet i fagplanen.
##  Vurdering og eksamen
Muntlig eksamen på 30 minutter i gruppe på tre (eller par hvis nødvendig pga. studenttall), med varighet opp til 15 minutter til presentasjon av en gitt oppgave og 15 minutter per gruppe til spørsmål fra sensorene. Det gis individuell karakter. Eksamensspråket er engelsk.
Ny/utsatt eksamen
Ny/utsatt eksamen arrangeres som ved ordinær eksamen. Av praktiske hensyn vil gruppeeksamen kunne gjennomføres som individuell eksamen på 20 minutter ved ny/utsatt eksamen.
##  Hjelpemidler ved eksamen
Hver student kan ha med seg et A4-ark med notater.
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen.
##  Sensorordning
Eksamen vurderes av to interne sensorer. En tilsynssensor er tilknyttet emnet, i henhold til retningslinjer for oppnevning og bruk av sensorer ved HiOA.
##  Opptakskrav
Se fagplanen.
