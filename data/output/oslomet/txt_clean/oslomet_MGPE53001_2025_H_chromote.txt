## Programplaner og emneplaner - Student
## EPN-V2
##  MGPE5300 Pedagogikk fordypning 2: Spesialpedagogikk Emneplan
##  Fagplan
Pedagogikk fordypning 2: Spesialpedagogikk
(15 studiepoeng)
Fagplanen ble godkjent i studieutvalget 14. november 2016
Revisjon godkjent av utdanningsutvalget 11. januar 2021
Redaksjonell endring lagt inn 29. oktober 2021
Gjeldende fra høstsemesteret 2022
Innledning
Fagplanen bygger på forskrift om rammeplan for grunnskolelærerutdanningen for trinn 1-7/trinn 5-10, fastsatt av Kunnskapsdepartementet 7. juni 2016, nasjonale retningslinjer for grunnskolelærerutdanningen trinn 1-7/trinn 5-10 av 1. september 2016 og programplan for grunnskolelærerutdanning for trinn 1-7/trinn 5-10 ved Høgskolen i Oslo og Akershus, godkjent av studieutvalget 16. november 2016.
Spesialpedagogikk 2 gir studenten en utvidet mulighet til å utforske det pedagogiske kunnskapsområdet og utvidet kompetanse for å legge til rette opplæringstilbud for alle. Det krever evne til å sette seg inn i både generelle spesialpedagogiske perspektiver, og i konkret vanske- og diagnosekunnskap som blir relevant for å gjøre valg om metoder, tiltak og arbeidsmåter i den inkluderende skolen.
Videre krever det innsikt i prinsipper og dilemmaer, både på individ- og systemnivå, for arbeid med elever som ikke får eller kan få tilfredsstillende utbytte av den ordinære undervisningen, som befinner seg i en vanskelig livssituasjon eller har andre forutsetninger for å delta i klassefellesskapet.
