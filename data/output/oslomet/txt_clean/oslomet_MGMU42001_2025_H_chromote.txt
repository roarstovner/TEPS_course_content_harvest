## Programplaner og emneplaner - Student
## EPN-V2
##  MGMU4200 Musikk og musikkdidaktikk 2 Emneplan
##  Innledning
Fagplanen tilhørende dette emnet er lagt på emne MGMU4100 Musikk og musikkdidaktikk 1.
Kreativitet, musikkteknologi, populærmusikk og kulturelt mangfold er fire temaområder som i dette emnet behandles både praktisk og teoretisk, både enkeltvis og i lys av hverandre. Mot slutten av semesteret knyttes de fire temaområdene sammen i et praktisk skolekonsertprosjekt.
##  Forkunnskapskrav
Se fagplanen.
##  Læringsutbytte
Etter fullført emne har studenten følgende læringsutbytte definert som kunnskap, ferdigheter og generell kompetanse:
Kunnskap
Studenten
- har avansert kunnskap i musikk og musikkdidaktikk
- har inngående kunnskap om hvordan opplæringen i musikk kan tilpasses alle elevers forutsetninger og behov
- har inngående kunnskap om progresjon i undervisning og elevers læring i musikk
Ferdigheter
Studenten
- kan på avansert nivå anvende prinsipper for musikkfagets læringsorienterte vurdering og slik bidra til at elevene lærer å reflektere over egen læring og utvikling
- kan vurdere digitale uttrykk og ressurser kritisk og bruke dem i opplæringen på måter som styrker og utvikler musikkfagets didaktikk
Generell kompetanse
Studenten
- kan på systematisk vis planlegge, evaluere og revidere læringsopplegg med musikkfaget som grunnlag
- har profesjonsfaglig digital kompetanse knyttet til musikkfaget
- kan bidra til utviklingsarbeid som fremmer faglig og pedagogisk nytenkning i musikkfaget i skolen
##  Innhold
Ved siden av undervisningen i musikkdidaktikk, som er gjennomgående i alle tre emner, får studentene i dette semesteret også et fordypningskurs i musikkteknologi med arrangering og komponering, samt undervisning og veiledning i forbindelse med skolekonsertprosjektet. Studenter på programmet masterstudium i skolerettet utdanningsvitenskap skal i dette semesteret også levere skisse til masteroppgaven.
##  Arbeids- og undervisningsformer
Se fagplanen.
##  Arbeidskrav og obligatoriske aktiviteter
Retten til å avlegge eksamen forutsetter godkjente arbeidskrav og deltakelse i bestemte faglige aktiviteter. Se nærmere informasjon i den innledende fagplandelen. Følgende arbeidskrav må være godkjent før eksamen kan avlegges:
- Planlegging og gjennomføring av skolekonsert (med publikumsdeltakelse) i grupper. Konsertens innhold skal speile emnets fire temaområder og begrunnes gjennom pensumlitteraturen i et notat på 400-800 ord. Tidsramme for konserten: 35 minutter.
- Individuelt komponere et stykke musikk ved hjelp av digitale verktøy. Varighet 3-5 minutter. Nærmere beskrivelse og formelle krav til oppgaven vil bli gitt sammen med oppgaveteksten.
Merknad:
For studenter på programmet master i skolerettet utdanningsvitenskap må i tillegg følgende arbeidskrav gjennomføres:
- Studenten skal innen fastsatt frist levere en skisse på 1800 ord +/- ti prosent for masteroppgaven. Gjennom arbeidskravet skal studenten se emnet i sammenheng med masteroppgaven og vise en forståelse for hva som er faglig relevante temaer å arbeide videre med. Når skissen for masteroppgaven er levert, vil studenten få tildelt veileder for masteroppgaven.
##  Vurdering og eksamen
Individuell skriftlig hjemmeeksamen over fem arbeidsdager, omfang 3000 ord +/- 10 %.
Ny/utsatt eksamen.
Ny/utsatt eksamen arrangeres som ved ordinær eksamen.
##  Hjelpemidler ved eksamen
Alle hjelpemidler er tillatt så lenge regler for kildehenvisning følges.
##  Vurderingsuttrykk
Det benyttes en gradert karakterskala fra A til E for bestått og F for ikke bestått eksamen.
##  Sensorordning
Intern og ekstern sensor.
