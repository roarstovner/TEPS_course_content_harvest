## Programplaner og emneplaner - Student
## EPN-V2
##  MLEST1210 Tegning, trykk og visuell kommunikasjon Emneplan
##  Innledning
Emnet omhandler grunnleggende problemstillinger innen skapende arbeid slik det kommer til uttrykk i skoleverkets gjeldende læreplaner. Dette omfatter praktisk arbeid med ulike teknikker, materialer og redskaper. Det legges vekt på frihåndstegning, fra observasjon til formidling av visuelt budskap og kjennskap til enkle trykketeknikker. Aktiv bruk av fagterminologi vektlegges. Faglig og fagdidaktisk refleksjonsevne utvikles i møtet mellom eget og andres skapende arbeid og utprøving av teoretiske- og praktiske kunnskaper. Drøfting av visuell kommunikasjon som del av allmenndannelse og skolefag vektlegges. Undervisningspraksis i grunnskolen inngår i emnet. Praksis skal være en arena for systematisk læring og gjennomføres i samarbeid med praksisskolen.
##  Læringsutbytte
Etter å ha gjennomført dette emnet har studenten følgende læringsutbytte definert i form av kunnskap, ferdigheter og generell kompetanse:
Kunnskap
Studenten
- har grunnleggende kunnskap om materialer, teknikker og redskaper innen tegning og trykk.
- har grunnleggende kunnskap om visuelle virkemidler og visuell kommunikasjon.
- har kunnskap om kreative og estetiske læringsprosesser.
- har innsikt i relevant fagteori og ulike kunst- og kulturuttrykk, nasjonalt og internasjonalt.
- har innsikt i fagområdet som skolefag og kjennskap til læreplaner for grunnskolen.
Undervisningspraksis:
Studenten
- kan reflektere over undervisning og læring med utgangspunkt i gjeldende læreplaner.
Ferdigheter
Studenten
- kan arbeide utforskende, kreativt og systematisk med tegning og grunnleggende trykketeknikker.
- kan utvikle en ide, anvende visuelle virkemidler og gjennomføre en prosess frem til ferdig produkt.
- kan dokumentere, reflektere over og formidle egen utøvende prosess.
- kan følge regler for helse, miljø og sikkerhet i verksteder.
Undervisningspraksis:
Studenten
- kan bruke observasjon av undervisningssituasjoner som grunnlag for profesjonell utvikling.
- kan planlegge for undervisning i tråd med gjeldende læreplaner.
Generell kompetanse
Studenten
- har generell verkstedskompetanse knyttet til tegning og trykk.
