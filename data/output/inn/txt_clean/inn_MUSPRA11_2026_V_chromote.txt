## Statusmelding
- 2025 Høst
- 2024 Høst
- 2023 Høst
- Emnekode
MUSPRA1
Undervisningssemestre
2025 Høst, 2026 Vår
Undervisningsspråk
Norsk
Undervisningssted
Hamar
Forkunnskapskrav
Ingen
- Emnekode
MUSPRA1
- Undervisningssemestre
2025 Høst, 2026 Vår
- Undervisningsspråk
Norsk
- Undervisningssted
Hamar
- Forkunnskapskrav
Ingen
Praksis er en integrert del av fagene i utdanningen og bidrar til at studentene utvikler evne til å reflektere over og utvikle egen profesjonsutøvelse og profesjonsidentitet. Praksisopplæringen gir studentene gradvis innføring i ulike sider av lærerprofesjonen. De lærer å ta ansvar for egen og andres profesjonsutvikling, blant annet ved å inngå i samarbeid med lærere, medstudenter og andre. Det legges opp til progresjon i praksis over utdanningens fem år, og praksisopplæringen knyttes til ulike sider av praksisarenaenes virksomhet og studentens fagvalg. Praksisen er veiledet, vurdert og variert.
I praksisperiodene 1. studieår skal studenter fra Høgskolen i Innlandet:
- gjøre seg kjent med skolen, lærerne og elevene
- observere praksislærers undervisning og klasseledelse med særlig oppmerksomhet mot musikkfaget
- bruke observasjon som utgangspunkt for å diskutere lærerrollen og reflektere over lærernes undervisning, elevenes læring, læreprosesser, arbeidsmåter og læremidler sammen med medstudenter og praksislærer
- gjøre seg kjent med praksisskolens lokale læreplaner i musikk samt verktøy og strategier for kartlegging og arbeid med musikkferdigheter og grunnleggende ferdigheter
- benytte planleggingsdokumenter som utgangspunkt for refleksjon over undervisning og læring
- gjøre seg kjent med ulike formelle sider ved læreryrket knyttet til ulike opplæringsarenaer, slik som arbeidstid, arbeidsoppgaver og taushetsplikt, og få kjennskap til skolens ledelse med deres oppgaver og forventninger til de ansatte
- utføre eventuelle praksisoppgaver gitt av høgskolens faglærere
- forberede og gjennomføre oppsummerende seminar eller refleksjonsoppgave i etterkant av praksisperioden i tråd med føringer for praksis på høgskolens hjemmesider
- reflektere over egen lærerrolle i logg og i samtale med praksislærer
## Læringsutbytte
Hovedtema: Lærerrollen og det musikkdidaktiske arbeidet i ulike skoleslag/opplæringsarenaer
Ved bestått emne skal kandidaten ha tilegnet seg følgende læringsutbytte:
Studenten
- har kunnskap om lærerens oppgaver og roller i ulike skoleslag
- har kunnskap om læring, læreprosesser, arbeidsmåter, læremidler, kartlegging og vurderingsformer
- har kunnskap om observasjonsmetoder
- har kunnskap om ulike skoleslag som organisasjon og samfunnsinstitusjon
Studenten
- kan observere og analysere lærerpraksiser i ulike skoleslag
- kan reflektere over planlegging, gjennomføring og vurdering av musikkundervisning
- kan observere og reflektere over elevers læringsarbeid og ferdigheter i musikk
- kan observere og analysere arbeidsmåter og læremidler i undervisningen tilpasset skoleslaget
- kan sammen med andre bidra til planlegging, gjennomføring og vurdering av musikkundervisning
Studenten
- kan diskutere undervisning og læring, fag og elever i lys av profesjonelle og yrkesetiske perspektiver
- kan vurdere ulike læreres praksis med referanse til teori og forskning
30 dager praksis i ulike skoleslag og på ulike arenaer:
- Høst: 10 dager på trinn 1-7, 5 dager i kulturskole
- Vår: 10 dager på trinn 8-10, 5 dager på trinn 11-13
Gjennomført praksis i tråd med føringene for praksis på høgskolens hjemmesider.
En skriftlig individuell vurdering tar utgangspunkt i de nasjonale læringsutbytteformuleringene. Veiledning og vurdering av studenten i praksisopplæring er et felles ansvarsområde for høgskolens praksisveileder, praksislærer og rektor. Studenten vurderes til bestått/ikke bestått etter avsluttet praksis i henholdsvis høstsemesteret og i vårsemesteret.
## Pensum
