##  Multimodal produksjon
Har du en drøm eller et ønske om å lage kunstneriske produksjoner, medvirke i utviklingen av en egen forestilling eller fremføre et egenprodusert musikalsk prosjekt?
Multimodal produksjon er et emne som går over ett semester. Emnet er en del av vår lærerutdanning i praktiske og estetiske fag, men passer også godt som etter- og videreutdanning for musikklærere og for personer som arbeider innenfor det frivillige kulturlivet.
Studentene skal gjennom perioden arbeide i produksjonsteam, kunne ta en idé gjennom en pre-produksjonsprosess og administrere et prosjekt til ferdigstillelse. Emnet er tverrfaglig og prosjekter kan inkludere: Studio/liveproduksjon, streaming, læringsvideo, podcast, musikkteater, dokumentar/fiksjonsfilm mm.
I innledende fase av semesteret får studenten innføring i teori knyttet til gjennomføring av praktiske produksjoner fordelt over fire områder.
- Digitale produksjonsverktøy for lyd, bilde og scene
- Lyssetting og digital scenografi
- Kreative og estetiske prosesser
- Prosjektorganisering
Disse områdene skal sees i sammenheng, og skal brukes aktivt i gjennomføringen av ulike produksjoner i studiet.
Emnet er tilgjengelig for interesserte studenter utenfor studieprogrammet, samt studenter på lærerutdanning i praktiske og estetiske fag for trinn 1-13, musikk.
For eksterne søkere gjelder egne opptakskrav: kunstnerisk erfaring og erfaring med produksjonsarbeid presenteres på en egen opptakssamtale/ intervju
Opptak skjer på bakgrunn av generell studiekompetanse eller realkompetanse etter gjeldende regler.
Studiet er åpent for andre studenter, med forutsetning om godkjente forkunnskapskrav.
Det er mulig for interne studenter å velge internasjonalt semester som alternativ til dette emnet
Kunnskap
Studenten
- har kunnskap knyttet til ulike produksjonsverktøy som kreves i gjennomføringen og ferdigstillelsen av en multimodal produksjon
- har kunnskap om produksjonsmessige forhold som påvirker gjennomføringen og ferdigstillingen av en multimodal produksjon
- har kunnskap om HMS knyttet til bruk av lys- og scenisk rigg
- har kunnskap om prosjektorganisering, roller og ledelse av produksjoner i ulike formater
- har kunnskap om juridiske forhold knyttet til rettigheter ved bruk av eget og andres materiale
- har grunnleggende kunnskap om økonomi i produksjonsarbeid
Ferdigheter
Studenten
- kan anvende ulike produksjonsverktøy i gjennomføringen og ferdigstillelsen av multimodale produksjoner
- kan anvende utstyr for scenisk lysproduksjon i multimodale produksjoner
- kan kommunisere en historie/idé gjennom en visuell/auditiv presentasjon.
- kan arbeide konstruktivt og effektivt i et team for å skape en produksjon.
- kan vise god formidlingsevne og musikalsk og dramaturgisk kompetanse
Generell kompetanse
Studenten
- kan skape en multimodal produksjon gjennom kollektive prosesser
- kan initiere, ferdigstille og evaluere kunstneriske produksjoner
- kan planlegge, lede og medvirke på de ulike delene av multimodale kunstneriske produksjoner
- kan anvende multimodale verktøy i ulike produksjoner
Utover semesteravgift og pensumlitteratur forutsettes det at studenten disponerer en bærbar datamaskin.
Det kan være en fordel med noe egen programvare, men alt av nødvendig programvare tilbys i datasaler på studiestedet.
Det kan være aktuelt med ekskursjoner til ulike konserter/sceneproduksjoner i nærområdet. Vi setter en kostnad til ca. 1000 kroner.
Relevant støttelitteratur:
Forskrift om egenbetaling ved universiteter og høyskoler​​
Retningslinjer for egenbetaling ved Nord Universitet
Retningslinjer for økonomisk tilskudd til studenter som gjennomfører praksisstudier ved Nord universitet
Emnet er et praktisk-teoretisk emne.
Obligatorisk emne i studiets femte semester.
Samlet vurdering
Obligatorisk oppmøte (OD): Obligatorisk oppmøte på 80% settes som forutsetning for å få endelig karakter i emnet.
Vurderingsuttrykk: Godkjent/ikke godkjent
Arbeidskrav (AK): Det er fire arbeidskrav knyttet til hvert av de beskrevne fagområdene:
- Digitale produksjonsverktøy for lyd, bilde og scene
- Lyssetting og digital scenografi
- Kreative og estetiske prosesser
- Prosjektorganisering
Alle fire deler må være godkjent før studenten kan få endelig karakter i emnet.
Vurderingsuttrykk: Godkjent/ikke godkjent.
Praktisk eksamen (PE): Planlegging og gjennomføring av et praktisk multimodalt prosjekt. Valg av prosjekt må treffe de fire beskrevne områdene.
Gruppeeksamen med individuell karakter.
Vurderingsuttrykk: Bestått/ikke bestått. Teller 100/100 av karakteren.
Alle hjelpemidler er tillatt.
Unntak: Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Det er anbefalt at man har minimum musikkutdanning tilsvarende årsstudium (60stp).
Det er ønskelig at søkere har grunnleggende kunnskap om ulike produksjonsverktøy egnet til multimodale produksjoner.
