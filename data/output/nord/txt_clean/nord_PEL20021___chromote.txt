##  Pedagogikk og elevkunnskap 2, 5-10
Kunnskap
Studenten
- har kunnskap om den norske og samiske skolen som samfunnsinstitusjon i et historisk perspektiv, skolens rammefaktorer og styringsstruktur
- har inngående kunnskap om skolen som kompleks organisasjon, organisasjonslæring og pedagogisk utviklingsarbeid
- har kunnskap om den betydning demokrati og profesjonelt fellesskap har for skoleutvikling
- har inngående læreplanforståelse og kan drøfte utfordringer i realiseringen av gjeldende læreplan og øvrige styringsdokumenter
- har inngående kunnskap om fellesskapets betydning for elevenes læring og utvikling
- har avansert kunnskap om elevens danning i et pluralistisk samfunn (inngår i RLE-modulen)
Ferdigheter:
Studenten
- kan legge til rette for samhandling i klasser og grupper på 5.-10. trinn og i ettertid kritisk analysere aktiviteten i lys av fellesskap og læring
- kan anvende forskningsbasert og erfaringsbasert kunnskap til å arbeide systematisk med skolens læringsfellesskap og psykososiale miljø.
- kan planlegge og delta i forskningsbaserte utviklings- og endringsprosesser i skolen, både individuelt og i samarbeid med andre, og vurdere disse kritisk i lys av skolens mandat og ulike pedagogiske grunnsyn.
- kan kritisk analysere og anvende skolens verdigrunnlag (inngår i RLE-modulen)
- kan identifisere og drøfte profesjonsetiske spørsmål forankret i etisk teori (inngår i RLE-modulen)
Generell kompetanse
Studenten
- kan kritisk analysere og delta i samfunnsdebatter om skoleutvikling og utdanningspolitikk
- kan skape engasjement og være til inspirasjon for å utløse skapervilje og meningsdannelse hos elever
- kan identifisere og analysere utfordringer i skolehverdagen i en pluralistisk skole og utnytte muligheter den gir (inngår i RLE-modulen)
Lærerstudiet er et profesjonsstudium der aktiv deltakelse og samarbeidslæring står sentralt. All semesterplan- og timeplanfestet virksomhet i PEL-faget er derfor obligatorisk. Undervisningen vil bli gjennomført i samlet kull, klasser og grupper.
Studiet er organisert slik at undervisning og læring kan foregå på mange læringsarena som forelesninger, nettmøter, kollokviegrupper, seminargrupper, praksis eller diskusjonsforum. I tillegg er selvstudium en vesentlig del av læringsaktiviteten i faget.
Veiledning inngår som en sentral del av undervisnings- og læringsprosessen. Ved å ta i bruk ulike arbeidsmåter må studentene selv være aktive, kritiske og problemløsende.
I emnet inngår en modul om religion, livssyn og etikk (RLE) tilsvarende 10 poeng.
Sammensatt vurdering - Alle delene under må være godkjent/bestått før man får karakter i emnet.
Obligatorisk deltagelse: Obligatorisk deltakelse på all timeplanlagt undervisning. Krav om tilstedeværelse på minst 80 % av undervisningen. Karakterregel: Godkjent/ikke godkjent. Må være godkjent for å kunne få endelig karakter i emnet. Teller 0/100 av karakteren.
Arbeidskrav: Inntil 4 arbeider, hvor ett arbeid kan knyttes til RLE-delen. Teller 0/100 av karakteren, muntlig/skriftlig individuelt/gruppe. Karakterregel: Godkjent/ikke godkjent.
Individuell, skriftlig skoleeksamen: Tidspunkt 7. semester. Skriftlig, individuell skoleeksamen, 6 timer. (Teller 25/100 av endelig sluttkarakter i emnet). Gradert karakter A-F.
Mappe: Tidspunkt 8. semester. 2 arbeider som samlet vurderes med karakter A - F, beste A, ikke bestått F. Arbeidene er knyttet til RLE-modulen i emnet. (Teller 35/100 av endelig sluttkarakter i emnet).
Muntlig: Tidspunkt 8. semester Muntlig eksamen i gruppe, med varighet inntil 60 minutter. (Teller 40/100 av endelig sluttkarakter i emnet). Gradert karakter A-F.
Generell informasjon om hjelpemidler til eksamen finner du her.
Informasjon om ChatGPT/kunstig intelligens mm. finner du her.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
PEL2004 - Lærerprofesjonen og profesjonsetikk - 7.5 Studiepoeng
PEL2005 - Skolen som lærende organisasjon - 7.5 Studiepoeng
PEL2006 - Gruppeprosesser og psykososialt læringsmiljø - 7.5 Studiepoeng
PEL2008 - Elevmangfold, inkludering og meningsfulle læringsaktiviteter, 5-10 - 7.5 Studiepoeng
