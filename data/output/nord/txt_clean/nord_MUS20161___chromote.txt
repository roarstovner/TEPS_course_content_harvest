##  Komponering, arrangering og improvisasjon, del 2
Modul II består av tre delemner:
- musikk og samfunn
- komponering og arrangering
- improvisasjon.
Delemnet Musikk og samfunn dreier seg om forståelse og formidling av musikalske praksiser, musikkhistorie og analyse.
Delemnet Komponering og arrangering omhandler skapende musikalsk arbeid for små ensembler.
Delemnet Improvisasjon omhandler kunnskap om og anvendelse av improvisasjon i skapende musikalsk arbeid.
Emnet gjennomføres høst- og vårsemester 2. studieår.
KUNNSKAP
Studenten
- har bred kunnskap om sentrale arrangerings- og komponeringsprinsipper
- har bred kunnskap om musikknotasjon.
- har kunnskap om relevante digitale verktøy til bruk i skapende musikalsk arbeid.
- har bred kunnskap om sentrale musikalske stilarter og tradisjoner
- har kunnskap om musikkanalytiske metoder og fortolkningsmåter
- har kunnskap om improvisasjon
FERDIGHETER
Studenten
- har god auditiv forestillingsevne
- kan lage og formidle egen musikk med utgangspunkt i ulike stilarter og tradisjoner
- behersker relevante former for improvisasjon.
GENERELL KOMPETANSE
Studenten:
- kan tilpasse egne musikalske produkt til ulike ensembler og målgrupper.
- kan reflektere kritisk over musikkens rolle i samfunnet i fortid, nåtid og framtid
Utover semesteravgift og pensumlitteratur forutsettes det at studenten disponerer en bærbar datamaskin.
Det må påregnes utgifter til relevant programvare i musikk.
Undervisningen tar utgangspunkt i forelesninger og praktisk skapende arbeid.
Det er krav om obligatorisk deltakelse, fordi interaktive prosesser, ensemblemedvirkning og faglige samtaler med medstudenter og faglærere er en forutsetning for å kunne oppnå utbytteformuleringene i emnet.
Sammensatt vurdering - alle delene må være godkjent/bestått for å få karakter i emnet.
Obligatorisk deltakelse (OD): Det kreves minimum 80 prosent obligatorisk deltakelse.
Vurderingsuttrykk: Godkjent/ikke godkjent. Teller 0/100 av karakteren.
Arbeidskrav (AK): Det er to arbeidskrav i emnet.
Vurderingsuttrykk: Godkjent/ikke godkjent. Teller 0/100 av karakteren.
Eksamen: Mappeeksamen (MA): Vurderingsuttrykk: Bestått/ikke bestått. Teller 100/100 av karakteren.
Ingen ut over det som angis i eksamensoppgaven.
Å benytte ChatGPT eller lignende kunstig intelligens til å skape eksamensproduktet og fremstille det helt eller delvis som eget selvstendig arbeid, er å regne som fusk.
