##  Begynneropplæring
KUNNSKAPER
Studenten:
- har inngående kunnskap om skolestarterens begrepsbruk og forståelse, utviklingsmessige trekk og elevers læringsprosesser i begynneropplæringen
- har fordypet kunnskap om interaksjonsmønstre og kommunikasjon knyttet til undervisning og klasseromskultur i 1. - 4. trinn
- har inngående kunnskap om progresjon i grunnleggende ferdigheter og fagkompetanse i begynneropplæringen med særlig vekt på lesing skriving og regning
- har avansert kunnskap om gode faglige, sosiale og estetiske læringsprosesser i og på tvers av fag i begynneropplæringen
FERDIGHETER
Studenten:
- kan observere, kartlegge, analysere og vurdere elevers læring og utvikling på begynnertrinnene på en selvstendig og kritisk måte, gi læringsfremmende tilbakemeldinger og gjøre nødvendige endringer i opplæringen som ivaretar de unge elevenes særlige behov i opplæringen
- kan finne, vurdere og beherske faginnhold, relevante faglige verktøy, teknikker og uttrykksformer som fremmer gode læringsprosesser og progresjon hos de yngste elevene faglig og sosialt
- kan ta i bruk ulike læringsarenaer som fremmer elevenes undring, kreativitet, aktivitet og evne til samarbeid innenfor og på tvers av fag i begynneropplæringen
- kan søke ny kunnskap fra nasjonal og internasjonal forskning, analysere og forholde seg kritisk til ulike teorier og metoder, bruke slik innsikt i profesjonsutøvelsen og å reflektere over denne
GENERELL KOMPETANSE
Studenten:
- har kunnskap om hvordan en skal ta imot skolestarteren med innsikt og faglighet for å sikre at den enkelte elev får et godt møte med skolen
- kan analysere og vurdere faglige, profesjonsetiske og utdanningspolitiske problemstillinger med spesiell relevans for begynneropplæring
- kan analysere teorier og metoder med relevans for begynneropplæring og bruke slik innsikt i forsknings- og utviklingsarbeid for å fremme elevers tenkning, utvikling og læring
- har kunnskap om hvordan han kan anvende og videreutvikle egen kompetanse, justere egen praksis og kunne bidra til medstudenters og skolens faglige og organisatoriske utvikling
- kan kommunisere om faglige problemstillinger, analyser og konklusjoner innenfor begynneropplæringen
Masterfordypningen i begynneropplæring er en modul i et profesjonsstudium der aktiv deltakelse og samarbeidslæring står sentralt og det forutsettes aktiv deltagelse i alle læringsøkter både i praksis og i undervisning på universitetet. Oppøvelse av et kritisk blikk på egne valg, egen handling og formidling i samspill med skolestarteren vil stå sentralt i praksis, refleksjoner, diskusjoner og arbeid med forskningsforankret fagstoff. Elevperspektivet må være fremtredende og derfor vil en dialog mellom praksisutfordringer, forskningsbasert kunnskap og refleksjon stå sentralt.
Masterfordypningen i begynneropplæring stiller høye krav til egen evne til å sette seg inn i relevant kunnskap. Det vil også bli stilt krav til at kandidaten kan lede og delta i faglige diskusjoner og gjennomføre faglige presentasjoner både i praksis og i undervisningen på universitetet.
Studiet er organisert slik at undervisning og læring kan foregå på ulike læringsarena slik som utprøvinger i klasserommet med elever, forelesninger, nettmøter, kollokviegrupper, responsgrupper, seminargrupper, veiledning og diskusjonsforum. I tillegg er selvstudium en vesentlig del av læringsaktiviteten i faget.
Sammensatt vurdering: Alle delene må være godkjent/bestått for å få endelig karakter i emnet.
Arbeidskrav (AK): Et kort kasus/praksisfortelling med tilhørende problemstilling leveres etter praksisperioden til veiledning fra faglærer. Vurderingsform: Godkjent/ikke godkjent. Teller 0/100 av karakteren.
Obligatorisk deltagelse (OD): minimum 80% deltagelse i alle planlagte undervisningsøkter/læringsøkter. Godkjent/ ikke godkjent. Teller 0/100 av sammenslått karakter i emnet, men må være godkjent for å få karakter.
Oppgave (OP): En større refleksjonstekst (10-12 s.) som er grundig forankret i forskningsbasert kunnskap. Studenten kan velge en tidligere presentert problemstilling fra samtalen med faglærer under praksisbesøket, med tilhørende kasus/praksisfortelling, som avspeiler læringsprosesser i 1-4. trinn. Fokus for teksten er studentens handling i samspill med elevene i arbeid med grunnleggende ferdighet i lesing, skriving og/eller regning. Karakter: A-F. Teller 100/100 av karakteren.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
PED5008 - Begynneropplæring 1a - 7.5 Studiepoeng
PED5009 - Begynneropplæring 1b - 7.5 Studiepoeng
