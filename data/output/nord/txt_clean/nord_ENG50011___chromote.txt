##  Engelsk 3A: Kritiske refleksjoner over engelsk språk og litteratur i praktisk engelskundervising, 5-10
Undervisningen i kurset er på engelsk.
Gjennom dybdelæring, tverrfaglighet og forskningsbasert undervisning, er fokus i dette kurset skjæringen mellom engelsk som disiplinfag og yrket som engelsklærer. Ved å ta opp grunnleggende spørsmål om engelsk språk, litteratur og kultur vil studenter utvikle sin egne identiteter som individer, samfunnsdeltakere og yrkesutøvere. Emnet bygger på tidligere kjennskap til den engelskspråklige litterære tradisjonen og har økt fokus på sjangerbegrepet og hvordan litteraturkunnskap kan anvendes i skoleundervisning.
Studenter vil tolke og kontekstualisere menneskelig erfaring i møtet med autentiske tekster i forskjellige sjangre. De vil utvikle en forståelse for hvordan refleksjon om engelsk språk, litteratur, sjanger, og kulturer støtter en dialektisk læringsprosess som danner grunnlaget for klasserommet som fortolkningsfellesskap.
Emnet gir i tillegg viktig kontekst for samhandlingen mellom disiplinfaglig kunnskap og praksis som lærer, noe som gir gevinster i læreplanarbeid og videre forskning på ph.d.-nivå. Med støtte i veiledning fra spesialister innenfor sine disiplinfaglige områder vil studenter utvikle nødvendige kritiske perspektiver til å lage gode undervisningsopplegg og reflektere over sin egen læring på en måte som er både givende og historisk bevisst.
KUNNSKAP
Kandidaten
- har avansert profesjonsrettet kunnskap i engelskfaget
- har spesialisert innsikt i et avgrenset profesjonsrettet område innen engelskfaget
- har inngående kunnskap om profesjonsrettet forskning, vitenskapsteori, forskningsetikk og forskningsmetoder
- har inngående kunnskap om progresjon i undervisning og elevers læring i engelskfaget
FERDIGHETER
Kandidaten
- kan kritisk anvende forskningsbasert profesjonsretta kunnskap i engelskfaget til utforskning av nye problemområder
- kan analysere faglige problemstillinger basert på kunnskap om lærerprofesjonen og på engelskfagets egenart, verdigrunnlag og historie og bruke slik innsikt i undervisning, forsknings- og utviklingsarbeid
- kan på avansert nivå anvende prinsipp for engelskfagets læringsorienterte vurdering og slik bidra til at elevene lærer å reflektere over egen læring og utvikling
- kan vurdere digitale uttrykk og ressurser kritisk og bruke dem i opplæringen på måter som styrker og utvikler engelskfagets didaktikk
GENERELL KOMPETANSE
Kandidaten
- kan identifisere, analysere og kritisk reflektere over faglige, profesjonsetiske og utdanningspolitiske problemstillinger av spesiell interesse og relevans for engelskfaget
- kan på systematisk vis planlegge, prøve ut i praksis, evaluere og revidere opplegg for læring med masterfaget som grunnlag
- behersker masterfagets uttrykksformer og kan formidle faglig avansert forsknings- og utviklingsarbeid til ulike målgrupper
- kan bidra til innovasjonsprosesser og ta ansvar for samarbeid og utviklingsarbeid som fremmer faglig og pedagogisk nytenkning i skolen
Emnet utgjør 15 stp tar i bruk ulike undervisningsmetoder, inkl. forelesninger, workshop, og seminar, etter nærmere opplegg fra fagpersonen som leder den aktuelle delen av emnet. Alle deler av emnet forutsetter aktiv deltakelse.
Emnet er i sin helhet gitt som nettbasert via Canvas, med integrert Zoom støtte for nettmøter, og med studenter fra flere campuser som møter samtidig for undervisning og gruppearbeid. På denne måten vil studenter oppmuntres til å utvikle egen identitet, gruppetilhørighet og profesjonelt samkvem på tvers av geografiske skillelinjer. Emnet består av fem separate moduler, som hver er fulgt opp av en egen foreleser. Alle moduler vil følge samme grunnleggende struktur. Det vil bli synkron, timeplanfastlagt undervisning (live / opptak) og veiledning, samt asynkrone oppfølgingsaktiviteter både i løpet av og mellom alle modulene.
Undervisningen i kurset er på engelsk.
Sammensatt vurdering - alle delene må være godkjent/bestått for å få karakter i emnet.
- Obligatorisk deltagelse (OD): Obligatorisk oppmøte til forelesninger og seminarer, minimum 80% tilstedeværelse. Det forventes at studentene kommer forberedt og deltar aktivt i undervisningen gjennom muntlige bidrag under forelesninger, seminarer og workshops. Vurderingsform godkjent/ikke godkjent. Teller 0/100 av karakteren.
- Arbeidskrav (AK): 4 skriftlige arbeider. Karakterregel bestått/ikke bestått. Teller 0/100 av karakteren.
- Hjemmeeksamen (HJ): 5000 ord. Teller 100/100 av karakteren. Varighet 14 dager Karakterregel A-F, beste A, ikke bestått F.
Generell informasjon om hjelpemidler til eksamen finner du her.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk. Informasjon om ChatGPT/kunstig intelligens mm. finner du her.
