##  Matematikk 3A, 1-7
I dette emnet vil studentene fordype sine kunnskaper om matematikkdidaktikk med fokus på 1.-7. trinn. De blir kjent med aktuell forskning og får mulighet til å utvikle sine ferdigheter når det gjelder undervisning, utvikling av undervisningsopplegg og matematikkdidaktisk forskning.
I emnet vil studentene bli introdusert for big ideas i matematikkundervisning generelt og i detalj, for eksempel innenfor områdene tall og operasjoner, geometri, mønster, tidlig algebra, funksjonstenkning og databehandling. Emnet gir også studentene en oversikt over undervisnings/læringsbanene i matematikk for 1.-10- trinn.
På tvers av alle områdene så behandles viktige tema som design av oppgaver og undervisningsøkter, vurdering i klasserommet, håndtering av lærevansker og dyskalkuli, analyse av lærebøker, undervisning med IKT, å skape muligheter for problemløsning, matematisk resonnering og øving i matematikk.
Emnet avsluttes med at hver student gir en presentasjon av et valgt tema relatert til innholdet i emnet.
Opptak til programmet.
Dersom det er ledige plasser på emnet kan det tilbys frittstående for kvalifiserte søkere.
Kunnskaper
Kandidaten
- har forskningsbasert kunnskap om de store matematiske områdene på 1.-7. trinn og didaktikken som hører til
- kjenner til big ideas i matematikkundervisningen og konkretiseringen av dem på 1.-7. trinn
- har kunnskap om hvordan læringen av matematikk utvikler seg fra 1. til 10. trinn og hva de viktige milepælene er i denne undervisnings/læringsbanen
- har kunnskap om viktige forskningsprosjekter i matematikkdidaktikk
- kjenner til essensen av dyskalkuli, egnede verktøy (tester og intervjuer) til diagnoseverktøy og metoder for utbedring
- har kunnskap om forskningsmetoder i didaktisk forskning
Ferdigheter
Kandidaten
- kan evaluere det matematiske innholdet i undervisningen og evaluere undervisningsmetoder
- kan analysere resultater fra matematikkdidaktisk forskning
- kan utvikle, gjennomføre og evaluere forskningsbaserte læringsmiljø og vurderinger for matematikkundervisning på 1.-7. trinn
- kan analysere lærebøker, læreplanmateriell og programvare for matematikkundervisning på 1.-7. trinn
Generell kompetanse
Kandidaten
- har matematikkglede, nysgjerrighet og interesse for å lære matematikk og er motivert for å vekke interessen for matematikk hos elevene sine
- kjenner til hvor viktig matematikkutdanningen er for elevenes livsmestring og er villig til å ta konsekvensene av det
- er bevisst relevante etiske problemstillinger i læreryrket og forskningen og kan handle deretter
Obligatorisk deltakelse (OD). Minimum 80%. Karakterregel: Godkjent / ikke godkjent.
Arbeidskrav (AK): 2 Arbeidskrav: Godkjent / ikke godkjent.
Muntlig eksamen (MU). Karakterregel: A - F. Ekstern sensur.
Arbeidskrav og obligatorisk deltakelse må være godkjent for å få endelig karakter i emnet.
Alle hjelpemidler.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MAT5008 - Aktuell forskning i matematikkdidaktikk, del 1, mastermodul - 15 Studiepoeng
MAT5010 - Matematikk 3A - Fordypning i matematikkutdanning - 7.5 Studiepoeng
MAT5011 - Matematikk 3B - Begynneropplæring i matematikk, 1-7 - 7.5 Studiepoeng
MAT5014 - Matematikk 3D - Forskning i matematikkutdanning - 2.5 Studiepoeng
MAT5012 - Matematikk 3B - Matematisk modellering og problemløsning, 5-10 - 2.5 Studiepoeng
