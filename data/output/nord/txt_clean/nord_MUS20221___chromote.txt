##  Musikkteknologi, del 2
Emnet omhandler ulike temaer som er aktuelle innen musikkteknologi;
- forelesninger om akustikkteori
- arbeid med ulike typer programvare som er relevant innen musikkteknologifeltet.
- arbeid i kollokvier/ grupper
- seminarer
- praktisk prosjektarbeid
- studioarbeid
Læringsutbyttene beskriver godt innholdet i emnet.
KUNNSKAP
Studenten
- har kunnskap om utvalgte tema innenfor akustikkteori
- har inngående kunnskap om programvare, instrumenter og verktøy innenfor faget musikkteknologi
- har bred kunnskap om sentrale temaer, metoder og problemstillinger i bruk av musikkteknologi i skolen   
- har bred kunnskap om de estetiske og pedagogisk aspektene ved bruk av musikkteknologi i utøvende og skapende og pedagogisk arbeid
FERDIGHETER
Studenten
- behersker relevante musikkteknologiske verktøy, instrumenter, teknikker og uttrykksformer
- kan anvende musikk-teknologisk kunnskap og metodikk i formidling av utøvende og skapende arbeid 
- kan reflektere over og drøfte egen praksis og begrunne faglige valg 
- kan anvende aktiv lytting som metode for å tilegne seg kunnskap om avanserte lydlige og musikalske forløp innenfor ulike musikkteknologiske praksiser
GENERELL KOMPETANSE
Studenten
- kan oppdatere sin kunnskap innenfor fagområdet har bred innsikt i relevante etiske, estetiske og samfunnsrelaterte problemstillinger innenfor faget musikkteknologi 
- kan planlegge og gjennomføre varierte utøvende, skapende og pedagogiske arbeidsoppgaver knyttet til samspill og ensembleledelse, samt prosjekter som inkluderer aktiv bruk av musikkteknologi, både alene og som deltaker i en gruppe, og reflektere over ulike aspekter av arbeidsprosessen 
- kan formidle sentralt musikk-teknologisk fagstoff, problemstillinger og løsninger både muntlig og skriftlig i tråd med relevante akademiske praksiser 
- kan utveksle synspunkter og erfaringer om faget musikkteknologi med andre, og gjennom dette bidra til utvikling av god praksis
Studentaktive, varierte og utforskende læringsformer skal sikre at studentene utvikler kunnskaper og ferdigheter, individuelt og i samspill med andre, knyttet til læringsutbyttene som er satt for dette emnet. Studentenes engasjement og erfaring gjennom arbeid med ulike musikkteknologiske verktøy er avgjørende for hvor langt de kommer i å oppnå godt læringsutbytte.
Dette emnet bygger på Musikkteknologi, arrangering og komponering og vektlegger anvendte praktiske ferdigheter for å kunne oppnå læringsutbytter gitt i emnet. Vekt på veiledet praksis ved siden av teoretiske forelesninger og arbeid individuelt og i gruppe.
Samlet vurdering
Arbeidskrav (AK):
- 2 skriftlige innleveringer
- 1 praktisk oppgave
Vurderes til Godkjent / Ikke godkjent
Alle arbeidskravene må være godkjent for å få endelig karakter emnet
Skriftlig skoleeksamen (SK): 6 timer, karakterskala A-F, teller 100 %.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS2017 - Musikkteknologi, del 2 - 5 Studiepoeng
