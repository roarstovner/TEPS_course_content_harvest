##  Biinstrument, trommer og bass
Emnet gir en grunnleggende innføring i bruk av trommesett og bass.
Undervisningen vil belyse ulike sjangre, teknikker og tekniske ferdigheter på de to instrumentene.
Kunnskap
Studenten
- har innsikt i arbeidsfysiologiske grunnprinsipper knyttet til biinstrumentene
- har grunnleggende kunnskap om instrumentenes funksjon og relevant notasjon
- har oversikt over grunnleggende arrangementsteknikker knyttet til bass og trommer
- har kunnskap om ulike didaktiske metoder knyttet til begynneropplæring på bass og trommer
Ferdigheter
Studenten
- har grunnleggende tekniske og musikalske ferdigheter på biinstrumentene
- har grunnleggende kunnskap om hvordan variasjon i bruk av bass og trommer kan bidra til varierte arbeidsmåter i samspillgrupper
- kan transponere til flere tonearter (bass) og tilpasse akkompagnement til ønsket sjanger og målgruppe
Generell kompetanse
Studenten
- kan formidle egne musikalske oppfatninger og vise evne til refleksjon omkring bruk av biinstrumentene i samspill og i undervisningssituasjoner
- har holdninger og kunnskap som kan bidra til å skape mestringsfølelse og gode samspillopplevelser hos seg selv og andre
Undervisningen foregår i stor grad i gruppe, med veiledning fra faglærere. I gruppeprosessene har studentene en viktig funksjon som ensembledeltakere, der en stor grad av læringsutbyttet dreier seg om samspill- og ferdighetsutvikling knyttet til instrumentene trommer og bass.
Egenøving er nødvendig for faglig utvikling og for å oppnå læringsutbyttene.
Didaktiske ferdigheter tilegnes gjennom øving alene og i gruppe, og gjennom samtaler mellom studenter og med faglærere.
Det er krav om obligatorisk deltakelse fordi interaktive prosesser, ensemblemedvirkning og faglige samtaler med medstudenter og lærere er en forutsetning for å kunne oppnå utbytteformuleringene i emnet.
Sammensatt vurdering - alle delene må være godkjent/bestått for å få karakter i emnet.
Obligatorisk deltakelse (OD)
Det kreves minimum 80 prosent obligatorisk deltakelse i undervisningen for å få avsluttende vurdering i emnet. Vurderingsuttrykk: Godkjent/ikke godkjent. Teller 0/100 av karakteren.
## Vurdering
Praktisk eksamen (PE): Gjennomføres i gruppe, individuell vurdering. Alle studenter medvirker på hverandres eksamen. Varighet: Inntil en time.
Vurderingsuttrykk: Bestått/ikke bestått. Teller 100/100 av karakteren.
