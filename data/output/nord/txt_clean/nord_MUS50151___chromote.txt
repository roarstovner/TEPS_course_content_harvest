##  Masteroppgave i musikk- og ensembleledelse
Studentene skal gjennomføre et større, selvstendig forskningsarbeid innenfor temaet musikk og ensembleledelse, med hovedvekt på ett av studiets to hovedelementer: det kunstneriske eller det pedagogiske.
Arbeidet skal være av kunstnerisk og/eller musikkpedagogisk karakter og resultatet leveres i et format som er relevant for det enkelte arbeidet. Eksempler er skriftlig materiale, audiovisuelt materiale, lydfestinger, noter og ulike andre digitale formater.
Omfanget og formen på materialet er avhengig av hvilken modell studenten velger (spesifiseres under eksamensbeskrivelse).
Det stilles krav til akademisk skriving, kritisk refleksjon og tydelig presentasjon.
Studentene vil oppfordres til å sende inn sine arbeider som artikler og/eller kunstprodukt til relevante publiseringskanaler.
Kunnskap
Studenten
- har spesialisert kunnskap om hva som kjennetegner et selvstendig forsknings- eller utviklingsarbeid.
- har kunnskap om forsknings-/utviklingsprosessens ulike faser.
- kjenner relevante forskningsdiskurser og posisjonerer egen (kunstnerisk og/eller pedagogisk) virksomhet i forhold til dem.
Ferdigheter
Studenten
- kan utarbeide en kritisk, selvstendig, faglig relevant og veldisponert, framstilling av en valgt problemstilling innenfor samspill og ensembleledelse.
- kan analysere og forholde seg kritisk til ulike informasjonskilder, og kunne bruke dem til å strukturere og formulere faglige resonnementer.
Generell kompetanse
Studenten
- kan planlegge, gjennomføre, dokumentere og reflektere over musikalske utviklingsprosjekt eller musikkpedagogiske forskningsprosjekt.
- kan vurdere og analysere ulike felt innenfor samspill og ensembleledelse.
- kan bidra til nytenking og innovasjonsprosesser innenfor samspill og ensembleledelse.
- skal etter endt studium skal studenten ha inngående kunnskap om ulike læringsmetoder og utøvelsesformer relatert til barn, unge og voksne.
Det gis undervisning i bl.a. forskningsmetoder, kunstnerisk utviklingsarbeid, kritisk refleksjon og akademisk skriving i 2. studieår, totalt min. fem dager. Disse dagene benyttes til formell undervisning, men kan også fungere som et forskerforum, hvor studentene presenterer og får respons fra faglærer og medstudenter på for eksempel kunstneriske, teoretiske, didaktiske og metodiske valg som gjøres i masteroppgaven.
Hver student får tildelt en veileder og har krav på 10 timer. Det leveres veiledningsgrunnlag i forkant av hver veiledning. Veiledningskontrakt inngås og signeres av student og veileder(e).
Oppgave med justerende muntlig (OMU)
Masteroppgaven utformes etter én av to modeller:
- Musikkpedagogisk forskningsoppgave, der det skriftlige materialet er på ca. 45 sider, ca 18000-22000 ord. Times New Roman, skriftstørrelse 12, linjeavstand 1,5. Blokkjustert eller venstrejustert tekst er valgfri. Forord, referanselister, abstrakt, innholdsfortegnelse og vedlegg kommer i tillegg. Det er også mulighet for å levere relevante vedlegg som for eksempel lydopptak eller video, subsidiært noter e.l. som dokumenterer pedagogisk realisasjon eller det empiriske datagrunnlaget.
- Kunstnerisk oppgave, der utøvende produkt/prosess er i fokus og dokumenteres av ca. 20 minutter video- eller lydopptak, eventuelt også noter. I tillegg skal det leveres en skriftlig refleksjonsdel på ca. 20 sider. Omfanget av delene skal vurderes i henhold til problemstilling og kan justeres i samsvar med veileder.
I begge modellene utgjør hele innleveringen til sammen studentens forsknings- eller utviklingsarbeid i tilknytning til samspill og ensembleledelse.
Obligatorisk deltakelse (OD)
Det kreves minimum 80 prosent deltakelse i undervisningen for å få levere masteroppgave og få avsluttende vurdering i emnet.
Muntlig høring avholdes etter innlevering av oppgaven. Det settes en karakter på oppgaven, som kan justeres på grunnlag av den muntlige høringen. Oppgaven må være vurdert til bestått før muntlig høring avholdes. Varighet inntil en time.
Oppgaven og den muntlige høringen vurderes av en eksamenskommisjon. Kommisjonens sammensetning er ekstern sensor og intern sensor. Sensorene eksaminerer under muntlig høring. Emneansvarlig administrerer den muntlige høringen.
Vurderingsuttrykk: Gradert karakter, A-F.
Alle hjelpemidler er tillatt.
Unntak: Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
