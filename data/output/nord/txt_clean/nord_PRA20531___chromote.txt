##  3. praksisperiode
Studenten skal i andre studieår, fjerde semester, ha praksisopplæring på grunnskolens ungdomstrinn, og i samarbeid med medstudenter, observere, planlegge, gjennomføre og vurdere undervisning under veiledning av praksislærer og faglærer. Praksis skal være veiledet, variert og vurdert.
Hovedtema for praksisopplæringen andre studieår er lærerrollen, lærerarbeidet og lærerens tilrettelegging for læring og utvikling. Dette omhandler:
- Utvikling av egen profesjonsidentitet og relasjonskompetanse
- Klasseledelse
- Planlegging, gjennomføring av undervisning, tilpasset opplæring og vurdering for læring
- Skolen som organisasjon og samarbeid med andre instanser
- Samarbeid med medstudenter, praksislærer og faglærer
- Deltakelse i planlegging og gjennomføring av hjem-skolesamarbeid
- Ungdommers musikalske identitetsutvikling
Emnet er forbeholdt studenter på lærerutdanning i praktiske og estetiske fag for trinn 1-13, musikk
Det er også krav om at tidligere praksisperioder er bestått før du får adgang til emnet.
KUNNSKAP
Studenten
- har god kunnskap om samspillet mellom elever og mellom elev og lærer, om skoleledelse, klasseledelse, teamarbeid og skole-hjemsamarbeid
- har god kunnskap om læring, læreprosesser, arbeidsmåter, læremidler og vurderingsformer som særpreger de praktiske og estetiske fagene
