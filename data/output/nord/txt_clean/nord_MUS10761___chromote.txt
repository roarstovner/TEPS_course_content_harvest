##  Musikk i samfunnet
Emnet omfatter musikkens rolle og funksjon i arbeid med barn, ungdom og voksne i et bredt perspektiv, både i lokale, nasjonale og internasjonale sammenhenger.
Studenten vil lære metoder for å berike ulike miljøer gjennom kulturaktiviteter, med fokus på tilhørighet, identitet, flerkulturalitet, demokrati og medborgerskap.
I emnet inngår en studietur til Serbia. Innholdet handler om kulturforståelse og praktisk samspill med serbisk musikk, sammen med serbiske instruktører. Presentasjon av norsk musikk er også en del av samspillet. Repertoaret presenteres gjennom konserter, både i Serbia og i Norge.
Studieturen er ikke obligatorisk, men faglig anbefalt. Det vil bli gitt kompensatorisk arbeid i form av en praktisk musikkoppgave med tilhørende refleksjonsnotat til studenter som ikke deltar på studieturen.
Kunnskap
- har kunnskap om:
- musikkens rolle og funksjon i kultur og samfunnsliv
- musikksosiologi og musikkantropologi
- musikkens betydning for livsmestring og helse
Ferdigheter
- kan initiere, lede og organisere ulike musikkaktiviteter i ulike kontekster og grupper
- kan bruke et bredt spekter av arbeidsmetoder som inkluderer og åpner for deltagelse i musikalske prosesser - uavhengig av forutsetninger.
Generell kompetanse
- kan inspirere og legge til rette for at alle kan lage, utøve og ha glede av egen musikk
- kan formidle sentralt fagstoff muntlig, skriftlig og kunstnerisk, og bidra i diskusjoner innenfor fagområdet
Obligatorisk deltakelse (OD): 80 %. OD må være godkjent for å få gå opp til eksamen.
Studieturen er ikke obligatorisk, men faglig anbefalt. Det vil bli gitt kompensatorisk arbeid i form av en utøvende musikkoppgave med tilhørende refleksjonsnotat til studenter som ikke deltar på studieturen.
Eksamen: Mappeinnlevering, to praktiske og ett skriftlig arbeid inngår i mappe. Teller 100% av karakteren.
Karakteruttrykk: Bestått/Ikke bestått.
