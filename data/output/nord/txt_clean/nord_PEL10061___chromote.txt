##  Pedagogikk og elevkunnskap 1B samisk
Pedagogikk og elevkunnskap skal bidra til at studenten erfarer progresjon, helhet og sammenheng i møtet mellom praksis, fag og pedagogikk.
PEL 1B bygger på PEL1A, og skal gi bidra til at studenten skal skaffe seg kunnskaper om elevene på trinn 1-7s læring og utvikling og ferdigheter i å planlegge, gjennomføre og vurdere undervisning. Oppmerksomheten skal rettes mot hvordan læreren kan bidra til å skape et godt læringsmiljø for alle elevene i en skole preget av sosialt, religiøst og kulturelt mangfold.
Kunnskap
Kandidaten
- har kunnskap om skolens samarbeidspartnere
- har kunnskap om ulike lærevansker og tilpasnings- og atferdsutfordringer hos barn og unge på 1.-7. trinn og hvordan disse kommer til syne i begynneropplæringen og senere
- har kunnskap om fjernundervisninsgdidaktikk, inkluderende opplæring og forholdet mellom tilpasset opplæring og spesialundervisning
- har kunnskap om teknologi- og medieutvikling, og forståelse for etiske spørsmål knyttet til digitale arenaer
- har innsikt i likheter og forskjeller i gutters og jenters oppvekstbetingelser og konsekvenser disse kan ha for læringsarbeidet
- har kunnskap om elevenes kognitive, emosjonelle, kroppslige og sosiale utvikling
- har kunnskap om barn som av ulike grunner havner i livssituasjoner som kan hemme deres utvikling og læring
- har kunnskap om den norske og samiske skolen i lys av kristen tradisjon, sekularisering, pluralisme og fundamentalisme
- har kunnskap om samisk religion og livssyn før og nå, og kjenner til sentrale religioner og livssyn i Norge i dag og deres betydning for elever i trinn1-7
Ferdigheter
Kandidaten:
- kan reflektere over, redegjøre for og drøfte norsk og samisk skolehistorie og den betydningen skolen har i et demokratisk samfunn og i en globalisert verden.
- kan fra tidlig i studiet reflektere over vitenskapsteoretisk og metodisk kunnskap
- kan i opplæringen begrunne, formidle og bruke dokumenter om menneskerettigheter og barns rettigheter
- kan ivareta livssynmangfold i samarbeid med elever og foreldre
Generell kompetanse
Kandidaten:
- kan på et reflektert og faglig grunnlag være i dialog med eleven og deres foresatte om eleven sin læring og utvikling.
- har kunnskap om og kan drøfte didaktiske konsekvenser, utfordringer og muligheter i en skole preget av språklig, kulturelt og religiøst mangfold
Lærerstudiet er et profesjonsstudium der aktiv deltakelse og samarbeidslæring står sentralt. All semesterplan- og timeplanfestet virksomhet i PEL-faget er derfor obligatorisk. Undervisningen vil bli gjennomført i samlet kull, klasser og grupper.
Studiet er organisert slik at undervisning og læring kan foregå på mange læringsarena som forelesninger, nettmøter, kollokviegrupper, seminargrupper, praksis eller diskusjonsforum. I tillegg er selvstudium en vesentlig del av læringsaktiviteten i faget.
Veiledning inngår som en sentral del av undervisnings- og læringsprosessen. Ved å ta i bruk ulike arbeidsmåter må studentene selv være aktive, problematiserende og problemløsende.
Aktiv deltakelse og samarbeid mellom studentene er en forutsetning for å kunne oppnå emnets læringsutbytter.
Sammensatt vurdering. Alle delene må være godkjent/bestått før man får karakter i emnet.
Obligatorisk deltagelse: Obligatorisk deltakelse på all timeplanlagt undervisning. Krav om tilstedeværelse på minst 80 % av undervisningen. Vurdering: Godkjent/ikke godkjent.
Arbeidskrav: 2 arbeider, teller 0/100 av karakteren, muntlig/skriftlig, individuelt/gruppe, karakterregel: godkjent/ikke godkjent
Oppgave 1: Tidspunkt: vårsemester. Skriftlig oppgave knyttet til RLE-modulen i de kursiverte læringsutbyttebeskrivelsene. (Teller 20 % av endelig sluttkarakter i emnet). Gradert karakter A-F.
Oppgave 2: Tidspunkt: vårsemester (tilknyttet praksis). Digital bildefortelling eller video, levert som en gruppeoppgave med en refleksjonstekst (Teller 40 % av endelig sluttkarakter i emnet). Gradert karakter A - F.
Muntlig: Tidspunkt: vårsemester. Individuell muntlig eksamen inntil 30 minutter (Teller 40 % av endelig sluttkarakter i emnet). Gradert karakter A - F.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
PEL1004 - Pedagogikk og elevkunnskap 1B, 5-10 - 15 Studiepoeng
PEL1009 - Språklig, kulturelt og religiøst mangfold - 7.5 Studiepoeng
PEL1010 - Tilpasset opplæring og inkluderende læringsmiljø, 1-7 - 7.5 Studiepoeng
PEL1014 - Språklig, kulturelt og religiøst mangfold - samisk - 7.5 Studiepoeng
