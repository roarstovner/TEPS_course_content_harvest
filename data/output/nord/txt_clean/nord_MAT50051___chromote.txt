##  Matematikk 3B, 5-10
Studentene fordyper sine kunnskaper om matematikkdidaktikk videre med fokus på områdene på 5.-10. trinn, inkludert geometri, tall og operasjoner (med naturlige tall, heltall og rasjonale tall), ligninger og funksjoner, algebra, elementær tallteori og stokastikk. De gjør seg kjent med aktuell forskning og får mulighet til å utvikle sine ferdigheter når det gjelder undervisning, utvikling av undervisningsopplegg og matematikkdidaktisk forskning.
Viktige tema relatert til de matematiske områdene blir behandlet, som design av oppgaver og undervisningsøkter, vurdering i klasserommet, håndtering av lærevansker og dyskalkuli, analyse av lærebøker, undervisning med IKT, å skape muligheter for problemløsning, matematisk resonnering og øving i matematikk. Målet med emnet er også å gi studentene en oversikt over matematikkdidaktiske teorier og aktuelle debatter knyttet til undervisning og læring av matematikk.
Emnet fremmer videre grundig utforskning av matematikkdidaktisk forskning, forskningens resultater og metoder. I løpet av emnet får studentene mulighet til å planlegge og gjennomføre forskningsaktiviteter,
Emnet avsluttes med at hver student skriver en oppgave om et selvvalgt tema relatert til innholdet i emnet.
Kunnskaper
Studenten
- har omfattende forskningsbasert kunnskap om de store matematiske områdene på 5.-10. trinn og didaktikken som hører til
- har utvidet kunnskap om forskningsmetoder i didaktisk forskning
- har kunnskap om teorier om matematikkundervisning og debattene omkring denne undervisningen
Ferdigheter
Studenten
- kan systematisk evaluere matematikkdidaktisk forskning (design, metoder og resultater).
- kan utvikle, gjennomføre og evaluere forskningsbaserte læringsmiljø og vurderinger for heterogene grupper av elever i matematikkundervisning på 5.-10. trinn
- kan analysere lærebøker, læreplanmateriell og programvare for matematikkundervisning på 5.-10. trinn
- kan stille et forskningsspørsmål, designe og gjennomføre forskning, og evaluere funnene
Generell kompetanse
Studentene
- har matematikkglede, nysgjerrighet og interesse for å lære matematikk og er motivert for å vekke interessen for matematikk hos elevene sine
- liker å jobbe videre med sin egen faglige utvikling
- kjenner til hvor viktig matematikkutdanningen er for elevenes livsmestring
- er bevisst relevante etiske problemstillinger i læreryrket og forskningen og kan handle deretter
Sammensatt vurdering: Alle delene beskrevet under må være godkjent/bestått for å få endelig karakter i emnet.
- Obligatorisk deltakelse (OD). Minimum 80%. Godkjent / ikke godkjent
- Arbeidskrav (AK). 2 arbeidskrav. Godkjent / ikke godkjent. Som en del av arbeidskravet skal studenten levere en prosjektskisse for masteroppgaven.
- Skriftlig oppgave (OP). Oppgaven integrerer teori og praksis. Karakterregel: A-F. Teller 100/100 av karakteren.
Alle hjelpemidler.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MAT5009 - Aktuell forskning i matematikkdidaktikk, del 2, mastermodul - 15 Studiepoeng
MAT5013 - Matematikk 3C - Aktuelle temaer i matematikkdidaktikk - 2.5 Studiepoeng
