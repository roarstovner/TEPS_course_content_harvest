##  Pedagogikk og elevkunnskap 1A, 1-7
Kunnskap
Studenten:
- har kunnskap om skolens mandat og formål
- har kunnskap om sentrale didaktiske prinsipp som er aktuelle i begynneropplæring og undervisning forøvrig
- har brei kunnskap om varierte arbeids- og vurderingsformer for elevene
- har kunnskap og innsikt i hvordan egen atferd, kommunikasjon og holdninger kan påvirke i møte med elever, kollegaer og foreldre
- har brei kunnskap om hvordan kompetanse i samhandling og grunnleggende ferdigheter kan bidra til å øke læringen for elevene
- har kunnskap om hvordan praktiske, skapende og estetiske læreprosesser kan påvirke helse, trivsel og læring
- har brei kunnskap om elevenes læring med hensyn til motivasjon, mening og livsglede
Ferdigheter
Studenten:
- kan planlegge og gjennomføre systematisk observasjon og analysere data fra observasjonen
- kan anvende fagbegrep og begrunne sine didaktiske valg i teori om begynneropplæring, læring og undervisning
- kan anvende forskningsbasert kunnskap til å utøve god klasseledelse og utvikle et trygt og inkluderende læringsmiljø for elevene
- kan samarbeide med kollegaer om planlegging, gjennomføring og vurdering av undervisning og læring
- kan fra tidlig i studiet anvende vitenskapsteoretisk og metodisk kunnskap
Generell kompetanse
Studenten:
- kan planlegge, gjennomføre og vurdere undervisning for elevene med utgangspunkt i eksisterende rammefaktorer og gjeldende læreplanverk
- kan på et reflektert og faglig grunnlag være i dialog med eleven og deres foresatte om elevenes trivsel, læring og helhetlige utvikling
- har personlig og profesjonell verdibevissthet som grunnlag for utvikling av et pedagogisk grunnsyn i sin utvikling i rollen som lærer
Lærerstudiet er et profesjonsstudium der aktiv deltakelse og samarbeidslæring står sentralt. All semesterplan- og timeplanfestet virksomhet i PEL-faget er derfor obligatorisk. Undervisningen vil bli gjennomført i samlet kull, klasser og grupper.
Studiet er organisert slik at undervisning og læring kan foregå på mange læringsarena som forelesninger, nettmøter, kollokviegrupper, seminargrupper, praksis eller diskusjonsforum. I tillegg er selvstudium en vesentlig del av læringsaktiviteten i faget.
Veiledning inngår som en sentral del av undervisnings- og læringsprosessen. Ved å ta i bruk ulike arbeidsmåter må studentene selv være aktive, problematiserende og problemløsende.
Aktiv deltakelse og samarbeid mellom studentene er en forutsetning for å kunne oppnå emnets læringsutbytter.
- Obligatorisk deltakelse - minimum 80%, teller 0/100 av karakteren.
- Arbeidskrav: 3 arbeider, teller 0/100 av karakteren, muntlig/skriftlig, individuelt/gruppe, karakterregel: godkjent/ikke godkjent.
- Hjemmeeksamen: 5 dager, teller 100/100 av karakteren.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
PEL1005 - Pedagogikk og elevkunnskap 1A samisk - 15 Studiepoeng
PEL1007 - Lærerrollen og samfunnsmandatet - 7.5 Studiepoeng
PEL1008 - Læring, læringsteori, motivasjon og læringsstrategi - 7.5 Studiepoeng
PEL1013 - Læring, læringsteori, motivasjon og læringsstrategi - samisk - 7.5 Studiepoeng
