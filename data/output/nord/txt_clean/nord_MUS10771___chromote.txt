##  Profesjonsfag, del 2
Profesjonsfag del 2 bygger videre på emnene Profesjonsforståelse i musikk og Kulturforståelse, identitet og samfunn.
Det er fire moduler i profesjonsfag, del 2;
- pedagogikk
- musikkpedagogikk/-didaktikk og
- vitenskapsteori & vitenskapelig metode
- FoU-oppgave
Det skal skrives en profesjonsrettet FoU-oppgave som kombinerer musikkfag og profesjonsfag. Oppgaven må være godkjent før studenten kan begynne på masteroppgaven. FoU-oppgaven skal tematisere problemstillinger knyttet til de praktiske og estetiske fagenes egenart, kunnskapsgrunnlag, historikk, praktiske og estetiske prosesser, og/eller verdigrunnlag.
Det er nær kopling mellom undervisningen og grunnskolepraksis (1.-4. trinn & 8.-10. trinn). Emnet inneholder teori om læringsprosesser og didaktisk arbeid for grunnskolen.
Spesielle fokusområder i profesjonsfagets del 2 er:
- Ensembleledelse i grunnskole/ungdomsskole
- Klasseledelse
- Vurderingsarbeid
- Læremidler
- Mangfold
- Barn i vanskelige livssituasjoner
- Aksjonsforskning/-læring
KUNNSKAP
Studenten
- har god kunnskap om planlegging, gjennomføring og evaluering av undervisning i grunnskolen
- har god kunnskap om ledelse av og medvirkning i ensembler på ulike arenaer i grunnskolen
- har grunnleggende kunnskap om vurderingsarbeid i grunnskolen
- har god kunnskap om musikk i barne- og ungdomskulturer, flerkulturelle perspektiver, likestilling og mangfold som musikkundervisningens grunnlag
- har god kunnskap om bruk av samisk musikk og kultur i musikkundervisning
- har evne til å drøfte profesjonsetiske problemstillinger og perspektiv
- har grunnleggende kunnskap om relevante forskningsmetoder
FERDIGHET
Studenten
- kan planlegge, gjennomføre og evaluere undervisning i grunnskolen/ungdomsskole
- kan legge til rette for elevers kreative prosesser, estetisk erfaring og kritisk refleksjon i grunnskolen/ungdomsskole
- kan lede ensembler på ulike arenaer i grunnskolen og ungdomsskolen
- kan begrunne valg av mål, innhold, læremidler, arbeidsmåter og vurderingsformer med utgangspunkt i pedagogisk og fagdidaktisk teori og praksis i grunnskolen
- kan ta i bruk elementer fra samisk kultur i musikkundervisningen
- kan anvende og kritisk vurdere skolefaglig forskning, vitenskapsteoretisk og metodisk kunnskap i planlegging og gjennomføringen av eget FoU-arbeid (aksjonsforskning)
GENERELL KOMPETANSE
Studenten
- kan vurdere og reflektere over egen og andres undervisning i grunnskolen
- kan stimulere til forståelse av demokrati, demokratisk deltakelse, respekt for alle folk, natur og miljø
- kan legge til rette for folkehelse og livsmestring
- har inngående bevissthet om barn og unges musikalske og sosiale identitetsutvikling og kan bruke denne kompetansen til å arbeide med elevenes holdninger til musikk i et flerkulturelt samfunn
- kan sette seg inn i- og integrere musikkpedagogisk forskning i egen undervisningspraksis og som utgangspunkt for faglig utvikling
Undervisning på campus Levanger.
Forelesninger og studentaktive læringsformer (for eksempel framlegg, undervisning, egenrefleksjon, arbeid i grupper, rollespill og multimodale læringsformer).
Det er nødvendig med deltakelse og aktivt samarbeid mellom studentene for å kunne oppnå utbytteformuleringene.
Sammensatt vurdering - alle delene må være godkjent/bestått for å få karakter i emnet.
Obligatorisk deltakelse (OD)
Det kreves minimum 80 prosent obligatorisk deltakelse i undervisningen for å få avsluttende vurdering i emnet. Vurderingsuttrykk: Godkjent/ikke godkjent. Teller 0/100 av karakteren.
Arbeidskrav (AK)
- 6 stk. (tre på høst, tre på vår). Arbeidskravene gis som hhv. skriftlige/multimodale innleveringer og muntlige/praktiske presentasjoner. Nærmere beskrivelse angitt i semesterplan.
- Et av arbeidskravene i hvert semester er fagoppgave tilknyttet praksis i grunnskole
Arbeidskravene må være godkjent for å få endelig karakter i emnet.
Vurderingsuttrykk: Godkjent/ikke godkjent. Teller 0/100 av karakteren.
3. semester:
Individuell hjemmeeksamen (HJ). Varighet: 3 dager. Vurderingsuttrykk: A-F.
Teller 25/100 av karakteren.
4 .semester:
Praktisk eksamen (PE): Gjennomføres i gruppe. Inntil 20 minutter kreativ presentasjon av aksjonsforskning tilknyttet praksisperioden, i tillegg til 20 minutters diskusjon med sensorer. Gruppevurdering. Vurderingsuttrykk A-F. Teller 25/100 av karakteren.
Oppgave (OP): Individuell profesjonsrettet FoU-oppgave. FoU-oppgaven skal være på ca. 20 sider og kan ha maks 15 minutter med musikk- eller video-vedlegg.
Vurderingsuttrykk: A-F. Teller 50/100 av karakteren.
Alle hjelpemidler er tillatt.
Unntak: Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS1051 - Profesjonsfag, del 2 - 10 Studiepoeng
