##  Naturfag 3B, 5-10
Masterfordypningen har et særlig ansvar for å ivareta den integrerte profesjonsutdanningen på høyere nivå og for å følge opp studentens forskningsbaserte praksisstudium. Emnet gir kandidaten inngående og avansert kunnskap i naturfaglige tema fordelt på tre moduler; naturfagenes historie og egenart, teknologi og felt- og laboratoriearbeid i naturfag.
Naturfagenes historie og egenart
Modulen tar for seg naturvitenskapens egenart og historie, og fokuserer på kulturell, historisk og filosofisk tilnærming til utvikling og undervisning av naturfaget.
Teknologi
Modulen skal gi perspektiver på teknologi som kunnskap og praksis, forholdet mellom teknologi, vitenskap og samfunn, og teknologi som del av naturfagundervisning. Elektrisitet og elektronikk er valgt ut som spesielt teknologiområde. Modulen vil innebære fordypning i en utvalgt teknologisk innretning, med fokus på anvendelse, samfunnsmessige konsekvenser, utforming mv.
Felt- og laboratoriearbeid
I naturfagundervisningen er det viktig at læreren har kunnskap om - og ferdigheter i vanlige laboratorieteknikker, og med feltarbeid. Dette er sentralt for å kunne utvikle og veilede elever i naturfaglig praktisk arbeid. Denne emnemodulen gir studentene avansert kunnskap og ferdigheter i det å kunne jobbe praktisk og eksperimentelt både ute og inne.
KUNNSKAP
Naturfagenes historie og egenart
Kandidaten
- har inngående kunnskap om naturvitenskapens egenart og historie, og hva som kjennetegner vitenskapelig tankegang og arbeidsmåter
- har kunnskaper om at naturvitenskap er en dynamisk prosess som er i konstant utvikling.
- har inngående kunnskap om naturvitenskapens plass i samfunnet.
- har inngående kunnskaper om hva forskning sier om historisk tilnærming i naturfagenes disipliner (biologi, fysikk, geofag og kjemi).
Teknologi
Kandidaten har
- kunnskap om ideskapingsprosesser i klasserommet
- kunnskap om forholdet mellom teknologi, vitenskap og samfunn
- kunnskap om hvordan digitalisering påvirker både muligheter ved- og konsekvenser av teknologi for samfunnet
- kunnskap om ulike sider ved- og anvendelse av programmering i skole og samfunn
Felt- og laboratoriearbeid
Kandidaten har
- inngående kunnskap om utvalgte tema innen feltarbeid og laboratorieforsøk
- kunnskaper om relevante arbeidsmetoder og hypotesetesting, samt eksperimentelle teknikker brukt for å analysere og løse naturfaglige problemstillinger
- kunnskap om organisering av praktiske felt- og laboratorieaktiviteter i skolen
FERDIGHETER
Kandidaten kan
- bruke historisk tilnærming i sin egen undervisning
- kartlegge og diskutere bruk av historiske, kulturelle og filosofiske aspekter i læremidler i naturfag
- designe og gjennomføre tverrfaglige undervisningsopplegg som innebærer design og framstilling av teknologiske produkter
- designe og gjennomføre undervisningsopplegg hvor programmering inngår som løsning av naturfaglig og/eller teknologisk utfordring
- beherske et utvalg eksperimentelle metoder og håndtering av kjemiske stoffer
- kunne foreta kritiske og selvstendige vurderinger av metoder og resultater
GENERELL KOMPETANSE
Kandidaten
- har inngående innsikt i nyere forskning på sentrale områder i naturfag
