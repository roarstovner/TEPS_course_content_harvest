##  Norsk 1B - Barne- og ungdomslitteratur
Opptak til et av studieprogrammene hvor emnet inngår, eller opptak som enkeltemnestudent.
Dette emnet inngår i følgende program:
- Grunnskolelærerutdanning master 1-7
- Grunnskolelærerutdanning master 5-10
- Grunnskolelærerutdanning master 1-10
- Lektorutdanning i kroppsøving og idrettsfag
- Lærerutdanning for praktiske og estetiske fag for trinn 1-13, musikk
Opptakskravene kommer frem på studienes nettsider. Eventuelle forkunnskapskrav til emnet må være oppfylt.
Kunnskap
Studenten
- har kunnskap om hva som kjennetegner muntlige, skriftlige og multimodale tekster, på nynorsk og bokmål, i ulike sjangre og medium
- har kunnskap om et utvalg skjønnlitterære tekster i ulike sjangre og medium, ved vekt på litteratur for barn og unge
- har kunnskap om litteraturteori og didaktikk
Ferdigheter
Studenten
- kan bruke kunnskap om hva som kjennetegner ulike tekster og sjangre i faglig arbeid med muntlige, skriftlige og multimodale tekster i ulike medium
- kan legge til rette for at elevene får lese og skrive sak- og fiksjonstekster for ulike formål og i ulike sjangre og medium
- kan formidle litteratur og stimulere til leselyst og estetiske opplevelser
- kan delta muntlig i faglige diskusjoner om litteratur og didaktikk
- mestrer skriftlig nynorsk og bokmål og kan undervise elever i begge målformer
Generell kompetanse:
Studenten
- kan legge til rette for at elevene utvikler og videreutvikler grunnleggende språkferdigheter og blir tekstkyndige språkbrukere som kan delta aktivt i og utenfor klasserommet
- kan planlegge, gjennomføre og reflektere over undervisning i sentrale litterære emner og gjøre rede for elev- og trinntilpassede fagdidaktiske valg
- kan vurdere egen praksis med gjeldende læreplaner, fagkunnskap og fagdidaktiske innsikt som grunnlag
Obligatorisk emne for studenter på grunnskolelærerutdanningen 1-7.
Obligatorisk emne for studenter på grunnskolelærerutdanningen 5-10 som har valgt norsk som undervisningsfag.
Det vektlegges bruk av varierte og relevante undervisningsmetoder og læringsaktiviteter, som for eksempel individuelt og gruppebasert arbeid, både skriftlig og muntlig, utprøving av ulike metoder, herunder også bruk av praktisk-estetiske tilnærmingsmåter. Praksiserfaringene danner sammen med faglig kunnskap og fagdidaktiske vurderinger den helhetlige kompetansen i faget i utdanningen. Aktiv deltakelse og samarbeid mellom studentene er en forutsetning for å kunne oppnå emnets læringsutbytter.
I den hensikt å utvikle en forsknings- og utviklingskompetanse, skal studentene arbeide med ulike metodiske tilnærminger, samt utvikle en kompetanse i å reise forskningsetiske spørsmål.
Sammensatt vurdering - alle delene under må være godkjent/bestått for å få endelig karakter i emnet.
- Obligatorisk deltakelse (OD): 80 % oppmøte. Godkjent/ikke godkjent.
- Arbeidskrav (AK): To arbeidskrav, ett skriftlig og ett muntlig. Godkjent/ikke godkjent.
- Muntlig eksamen (MU): Muntlig eksamen. Bokstavkarakterer, A-F. Muntlig eksamen teller 100 % av karakteren i emnet.
Ingen hjelpemidler.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
