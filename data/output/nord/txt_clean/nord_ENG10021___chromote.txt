##  Engelsk 1B Engelsk språk- og litteraturdidaktikk, 5-10
Undervisningen i kurset er på engelsk.
Kurset skal legge et solid grunnlag for å utvikle studentenes evne til å til å tilrettelegge for motiverende og meningsfulle aktiviteter i engelskundervisningen i 5.-10. klasse. Studentene vil få innsikt i hvilken kompetanse elever forventes å tilegne seg på dette trinnet og hvordan denne kan utvikles på best måte. Et utvalg litterære og ikke-litterære tekster vil vi være utgangpunkt for språklæring og tilegnelse av tekstkompetanse, og som en første introduksjon til literacy-begrepet, knyttet til media, visuelle utrykk og kritiske innganger til tekst. Kurset inkluderer utforskning av følgende spørsmål:
• Hvordan legge til rette for dybdelæring innenfor kjerneelementene for engelsk: kommunikasjon; Språklæring; Møte med engelskspråklige tekster?
• Hvordan kan vi inkludere og stimulere relevante overordna mål fra og læreplanen sin overordnet del - verdier og prinsipper for grunnopplæringen?
KUNNSKAPER
Studenten skal:
- ha fått god kjennskap til relevante deler av Kunnskapsløftet og deres betydning for planlegging av undervisning
- ha fått kunnskap om didaktiske teorier og terminologi og være godt kjent med teoretiske forutsetninger for planlegging av en god læringssekvens
- ha fått kunnskap om ulike teksttyper som er egnet for engelskundervisningen
- ha fått kjennskap til normer for akademisk skriving og kildebruk
FERDIGHETER
Studenten skal:
- kunne planlegge, gjennomføre, vurdere og videreutvikle undervisningssekvenser i engelsk, herunder formative og summativ vurdering, etter intensjonene i Læreplanverket for Kunnskapsløftet
- kunne vise fleksibilitet og tilpasningsdyktighet i planlegging av læringssekvenser for å kunne tilpasse læringsmiljø til elever med ulike behov
- kunne bruke og vurdere ulike læremidler, også digitale, og kunne velge ut og tilrettelegge for arbeid med engelskspråklige tekster for barn og ungdom
GENERELL KOMPETANSE
Studenten skal:
- forstå relevant akademisk diskurs
- bidra til å utvikle språklæringskompetanse, kommunikativ kompetanse, kulturell kompetanse og litteraturkompetanse hos eleven
- kunne analysere, vurdere og reflektere over egen læring og se egen læring i lys av elevenes læring i faget.
Utover semesteravgift og pensumlitteratur forutsettes det at studenten disponerer en bærbar datamaskin.
En ukes studietur til Norwegian Study Centre ved University of York, UK, er en del av ENG1002 i Levanger. Kursavgiften for studieturen er rundt 2000 kroner (2022) og inkluderer undervisning og overnatting. Utgifter til reise og måltider kommer i tillegg. Studenter som ikke deltar vil få en alternativ oppgave. Studentene på Nesna og i Bodø reiser i emnet ENG2001 Engelsk 2A.
Studentene får en detaljert og tematisk organisert undervisningsplan og leseliste. Det forventes at alle tekstene leses på forhånd, og at studentene møter godt forberedt til aktiv deltakelse i diskusjoner og videre arbeid med emnet.
Undervisningen vil bestå av en kombinasjon av ulike læringsaktiviteter inkludert forelesninger, gruppearbeid og diskusjoner som fordrer aktiv deltakelse fra studentene. Det kreves at studentene på egenhånd tilegner seg teoretisk kunnskap fra pensumlitteraturen og andre relevante kilder.
Undervisningen i kurset er på engelsk.
Sammensatt vurdering: Alle delene beskrevet under må være godkjent/bestått for å få endelig karakter i emnet.
Obligatorisk deltakelse 1(OD1): Minimum 80% deltakelse. Karakterregel: Godkjent/ikke godkjent. Teller 0/100 av karakteren.
Obligatorisk deltakelse 2(OD2): Studietur til York eller alternativt kursarbeid. Karakterregel: Godkjent/ikke godkjent. Teller 0/100 av karakteren.
Arbeidskrav (AK): Underveis i studiet gjennomfører studentene 5 ulike arbeidskrav (akademisk skriving, lage multimodal tekst og microteaching) som de får tilbakemelding på, og som til slutt blir vurdert som godkjent/ikke godkjent. Teller 0/100 av karakteren.
Muntlig eksamen (MU): Individuell eksamen, 30 minutter. Teller 100/100 av karakteren. Karakterregel: Bokstavkarakterer, A - F.
Muntlig eksamen: Ingen.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk. Informasjon om ChatGPT/kunstig intelligens mm. finner du her.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
ENG1016 - Engelsk 1, 5. -10.trinn - 15 Studiepoeng
