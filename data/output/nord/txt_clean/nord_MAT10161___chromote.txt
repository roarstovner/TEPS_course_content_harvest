##  Matematikk 1B - Læring og undervisning i matematikk 1
Tema:
Undervisningskunnskap i matematikk:
- Planlegging og gjennomføring av undervisning
- Hvordan møte elever som tenker feil
- Kommunikasjon i matematikklasserommet.
- 5 elementer for å organisere produktive matematiske samtaler.
- Kjennetegn på elever i matematikkvansker
Grunnleggende didaktikk
- Begrepsutvikling der matematiske begreper og ideer henger sammen i et nettverk
- Matematikkundervisning gjennom bruk av kontekster som er meningsfulle for elever
- Utforskende undervisning og relasjonell forståelse
Disse temaene blir innbakt i matematiske temaer studentene kjenner fra modul 1, som for eksempel:
- Tallforståelse
- Additive strukturer og Regnestrategier
- Representasjoner og overganger
Opptak til et av studieprogrammene hvor emnet inngår, eller opptak som enkeltemnestudent.
Dette emnet inngår i følgende program:
- Grunnskolelærerutdanning master 1-7
- Grunnskolelærerutdanning master 5-10
- Grunnskolelærerutdanning master 1-10
- Lektorutdanning i kroppsøving og idrettsfag
- Lærerutdanning for praktiske og estetiske fag for trinn 1-13, musikk
Opptakskravene kommer frem på studienes nettsider. Eventuelle forkunnskapskrav til emnet må være oppfylt.
Kunnskap:
Studenten
- har dybdekunnskap om matematikken elevene arbeider med, og på barnetrinnet spesielt fokus på begynneropplæringen.
- har kunnskap om matematiske lærings- og utviklingsprosesser og hvordan legge til rette for at elever kan ta del i slike prosesser
- har kunnskap om interaksjonsmønster, kommunikasjon og språkets rolle for læring av matematikk og om ulike syn på læring av matematikk
- har kunnskap om ulike representasjoner og betydningen bruk av og overganger mellom representasjoner kan ha for elevers læring
- har kunnskap om ulike typer kjennetegn på at elever kan være i matematikkvansker
Ferdigheter:
Studenten
- kan planlegge og gjennomføre matematikkundervisning for alle, med fokus på variasjon og elevaktivitet.
- kan bruke arbeidsmåter som fremmer elevenes undring, kreativitet og evne til å arbeide systematisk med utforskende aktiviteter, resonnering og argumentasjon.
- kan kommunisere med elever, lytte til, vurdere, gjøre bruk av elevers innspill og stimulere elevenes matematiske tenking.
- kan forebygge og oppdage matematikkvansker og tilrettelegge for mestring hos elever med ulike typer matematikkvansker
Generell kompetanse:
Studenten
- har innsikt i matematikkfagets betydning som allmenndannende fag og dets samspill med kultur, filosofi og samfunnsutvikling
Det vil bli lagt vekt på varierte arbeidsformer, spesielt med tanke på å forberede studentene på arbeidsmåter de selv vil måtte praktisere med egne elever. Undervisningen vil bestå av studentaktive læringsformer som problemløsing, gruppearbeid, individuelle oppgaver og samtaler/diskusjoner.
I den hensikt å utvikle en forsknings- og utviklingskompetanse, skal studentene arbeide med ulike metodiske tilnærminger, samt utvikle en kompetanse i å reise forskningsetiske spørsmål.
Sammensatt vurdering - Alle delene må være godkjent/bestått før man får karakter i emnet.
- Arbeidskrav (AK): 2 skriftlige innleveringer, Godkjent/ikke godkjent. Teller 0/100 av karakteren.
- Obligatorisk deltakelse (OD): 80 % obligatorisk deltakelse. Godkjent/ikke godkjent. Teller 0/100 av karakteren.
- Individuell muntlig eksamen (MU), 35 minutter. Karakterskala A-F. Teller 100/100 av karakteren.
Ingen hjelpemidler tillatt.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MAT1002 - Matematikk 1A, 1-7 - 7.5 Studiepoeng
MAT1004 - Matematikk 1A, 5-10 - 7.5 Studiepoeng
