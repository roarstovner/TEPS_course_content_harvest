##  Komponering og arrangering
KUNNSKAP
Studenten
- har inngående kunnskap om ulike instrumentale og vokale ensembler, og instrumenters og stemmers egenart.
- har inngående kunnskap om notasjon av musikk på notasjonsprogrammet Sibelius
- har inngående kunnskap om bearbeidelse av musikalsk kildemateriale.
- har spesialisert kunnskap om skriftlig komponering, arrangering, og tilrettelegging av musikk for ulike ensembler.
FERDIGHETER
Studenten
- kan analysere. transkribere, komponere og arrangere musikk for ulike ensembler.
- kan anvende notasjonsprogrammet Sibelius til å notere sine transkripsjoner, komposisjoner og arrangementer.
- kan komponere og arrangere musikk for en bestemt målgruppe, for eksempel en skoleklasse.
- kan bruke et utvalg kompositoriske teknikker.
GENERELL KOMPETANSE
Studenten
- kan kommunisere og samarbeide med musikere innen ulike genrer.
- kan omsette ervervet kunnskap og ferdigheter fra emnet til en generell kompetanse som arrangør og komponist og bruke denne kompetansen på nye områder innen sitt felt.
Arbeidsformen vil være lærerstyrt undervisning, arbeid i grupper og individuell veiledning.
Mellom samlingene vil det bli gitt øvingsoppgaver.
Det er nødvendig med deltakelse og aktivt samarbeid mellom studentene for å kunne oppnå de ønskede utbytteformuleringer i emnet. Dette inkluderer interaktive prosesser, ensemblemedvirkning og faglige samtaler med medstudenter og lærere.
Sammensatt vurdering - alle delene må være godkjent/bestått for å få karakter i emnet.
- Obligatorisk deltakelse (OD) i undervisning, minimum 80 %, og i avtalt studentstyrt aktivitet. OD må være godkjent for å få karakter i emnet. Teller 0/100 av karakteren.
- Mappe med tre verker. Det gis veiledning på arbeidet med mappen. Studenten leverer til slutt samlet mappe og mappen gis en samlet karakter. Karakterregel A-F, Beste A, Ikke bestått F. Teller 100/100 av karakteren.
Alle hjelpemidler er tillat.
Unntak: Å benytte ChatGPT eller lignende kunstig intelligens til å skape eksamensproduktet og fremstille det helt eller delvis eget selvstendig arbeid, er å regne som fusk.
