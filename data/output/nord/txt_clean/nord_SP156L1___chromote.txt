Britiske studier er et emne som vil gi lektorstudenten en grundig innføring i den britiske litteraturhistorien så vel som å gi dem en forståelse for de forskjellige sosiale, kulturelle og historiske kontekster for hvert verk. I tillegg vil studenten bli introdusert for et rikt utvalg britisk ungdomslitteratur satt inn i en litteraturteoretisk og didaktisk sammenheng.
En ukelang studietur til Det norske studiesenteret (NSC) ved Universitetet i York inngår som en obligatorisk del av dette emnet. Studenter som ikke har anledning til å delta, må gjennomføre en kompensatorisk skriftlig hjemmeoppgave mens de øvrige studentene er i York.
Etter fullført kurs skal studenten:
Kunnskap:
- ha kunnskap om samfunnsliv, historie og et rikt utvalg kulturuttrykk i engelsktalende land, deriblant sentrale verk i engelskspråklig litteraturtradisjon
- ha kunnskap om teksters struktur og språklige virkemidler og om kritiske og analytiske tilnærminger til litteratur og annen tekst
