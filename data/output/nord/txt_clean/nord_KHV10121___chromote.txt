##  Multimodalitet og estetikk i kunst og håndverk, del 2
Emnet tilbys studenter på lærerutdanning i praktiske og estetiske fag for trinn 1-13, musikk. Kan tas som enkeltemne.
Opptakskrav er generell studiekompetanse, i tillegg til minimum karakter 3 i norsk og matematikk og minst 35 skolepoeng.
KUNNSKAP
Studenten
- har noe dypere innsikt i hvordan persepsjon og semiotikk bidrar til økt forståelse av samtidens flerkulturelle ytringsformer, der tegn, symboler og dekor gir mening, identitet og tilhørighet, for eksempel innen samisk kunst og kunsthåndverk (duodji)
- har noe dypere kjennskap til hvordan form, farge, komposisjon og rom, og ulike teknikker og redskaper, gir økt forståelse av kunsthistoriske tradisjoner, kunstens egenart og betydning i samfunnet
- har noe dypere kjennskap til barn og unges læringssituasjoner og -miljøer, som grunnlag for kreativitet, innovasjon, gjenbruk og bærekraft i et samfunnsetisk perspektiv
- har noe dypere kjennskap til hvordan barn og unge lærer med kroppen og sansene, og hvordan forskning om lek og læring danner grunnlag for fagdidaktiske utprøvinger og teoretiske refleksjoner
FERDIGHETER
Studenten
- kan videreutvikle ideer og former ved hjelp av teknikker og redskaper i to- og tredimensjonale medier (papir, leire, tre, tekstil, plast) i lys av gjenvinning og bærekraft, og få økt kjennskap til samisk kunst og håndverk (duodji)
- kan utforske analoge og digitale medier i multimodale kontekster, gjennom animasjon, sosiale plattformer, virtuelle utstillinger og pedagogisk dokumentasjon
- kan lede barn og unge i deres eget praktisk skapende arbeid i to- og tredimensjonale uttrykk, utfra en reflektert holdning til og avansert kunnskap om faget og lærerrollen
- Kan videreutvikle ideer, planlegge, gjennomføre, dokumentere og vurdere materialer og produksjonsprosesser, vise praktisk håndlag i arbeidet med materialer og teknikker og anvende forskning fra de praktisk estetiske fagområdene på en selvstendig måte
GENERELL KOMPETANSE
Studenten
- kan bidra til å utvikle et mangfoldig og relasjonelt læringsmiljø i verksteder, i klasserom og på andre arenaer
