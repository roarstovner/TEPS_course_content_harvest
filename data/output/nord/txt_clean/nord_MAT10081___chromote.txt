##  Matematikk 1A
KUNNSKAPER
Studenten skal
- ha spesialisert matematikkunnskap om tall, tallregning og grunnleggende algebra
- ha kunnskap om barns utvikling av tallbegrep og tallforståelse
- ha kunnskaper om barns utvikling av additiv, multiplikativ og algebraisk tenkning
- ha kunnskap om undersøkende matematikkundervisning
- ha kunnskap om sammenhengen mellom lærerens undervisningsmetode og elevenes læring
- ha kunnskap om bruk av konkretiseringsmateriale og digitale ressurser i matematikkfaget
- ha kunnskap om matematikkens historiske utvikling, spesielt utviklingen av tallbegrep og tallsystemer
FERDIGHETER
Studenten skal
- kunne planlegge, gjennomføre og vurdere matematikkundervisning for alle elever på trinn 1-7 med utgangspunkt i elevenes kunnskaper og forankret i forskning.
- kunne bruke arbeidsmåter som fremmer elevenes undring, kreativitet og evne til å arbeide systematisk med utforskende aktiviteter, resonnering og argumentasjon
- kunne kommunisere med elever, lytte til, vurdere, gjøre bruk av elevers innspill og stimulere elevenes matematiske tenking
- kunne analysere og vurdere elevers tenkemåter, argumentasjon og løsningsmetoder ut fra relevant teori
- kunne vurdere elevenes kunnskap og faglige utvikling basert på relevant teori
GENERELL KOMPETANSE
Studenten skal
- ha innsikt i matematikkfagets betydning som allmenndannende fag
Det vil bli lagt vekt på varierte arbeidsformer, spesielt med tanke på å forberede studentene på arbeidsmåter de selv vil måtte praktisere med egne elever. Undervisningen vil bestå av studentaktive læringsformer som problemløsing, gruppearbeid, individuelle oppgaver og samtaler/diskusjoner. Bruk av IKT som læringsstøtte i undervisningsarbeid vil også bli vektlagt. Studentene vil også få anledning til å prøve ut undervisningsideer diskutert i studiet gjennom sin praksis i skolen.
Aktiv deltakelse og samarbeid mellom studentene er en forutsetning for å kunne oppnå emnets læringsutbytter.
MU (A-F): Muntlig eksaminasjon (individuell) 30 min.
AK (G/IG): Studentene skal gjennomføre 2-3 arbeidskrav, som kan være skriftlige innleveringer, prøver eller muntlige presentasjoner.
OD (G/IG): Minimum 80% deltakelse i undervisningen.
Arbeidskravene må være godkjent for å få endelig karakter i emnet.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MAT1006 - Matematikk 1 del A - 15 Studiepoeng
MAT1002 - Matematikk 1A, 1-7 - 15 Studiepoeng
MAT1004 - Matematikk 1A, 5-10 - 15 Studiepoeng
MAT1015 - Matematikk 1A - Tall og regning - 7.5 Studiepoeng
