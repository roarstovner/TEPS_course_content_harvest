##  Sørsamisk 3
Kunnskaper
Studenten
- har inngående kunnskap om samisk språklære med vekt på fonologi, morfologi og syntaks
- har kunnskap om dialektvariasjon og transkripsjonsvariasjoner innenfor sørsamisk
- har god kunnskap om eldre og nyere samisk diktning
- har kunnskap om ulike teoretiske og metodiske tilnærmingsmetoder i utforskning av samisk og annen urfolkslitteratur
- har inngående kunnskap om språklig identitet, flerspråklig praksis og språkenes stilling i samfunnet
- har inngående kunnskap om samisk didaktikk og urfolksdidaktikk, og måter å organisere flerspråklig utdanning i samisk sammenheng og urfolksammenheng
Ferdigheter
Studenten
- kan analysere sørsamiske tekster med hensyn til morfologi og syntaks og anvende teoretisk tilnærmingsmåte i analysen
- kan presentere, drøfte og analysere kritisk ulike typer skjønnlitterær tekst
- kan formidle kunnskap om samisk litteratur og litteraturhistorie
- kan planlegge og gjennomføre undervisning om og med samiske tekster på ulike trinn i skolen og reflektere kritisk over egen praksis
Generell kompetanse
Studenten
- kan formidle relevant fagstoff om sørsamisk språk
- kan utvikle og styrke egen språklig og språkdidaktisk kompetanse
- kan legge til rette for kunnskapsbasert utvikling av elevers skriftlige og muntlige kompetanse i samisk
- kan formidle relevant fagstoff om samisk litteratur
- utvikle og styrke egen tekstfaglige og litteraturdidaktiske kompetanse
Valgbart.
Kan tilbys som frittstående enkeltemne (Sørsamisk 1 og 2 må være bestått).
Sammensatt vurdering - alle delene må være godkjent/bestått for å få karakter i emnet
Obligatorisk deltakelse (OD):
Minimum 80% deltakelse i timeplanlagt aktivitet for å få endelig karakter i emnet.
Arbeidskrav (AK):
AK 1: Tre skriftlige hjemmearbeid
AK 2: En individuell muntlig framføring om et fagdidaktisk emne fra pensum
AK 3: En individuell semesteroppgave med en ramme på 8-10 sider. Under arbeidet med semesteroppgaven blir det gitt veiledning.
Alle Arbeidskrav (AK) er nærmere beskrevet i emnets semesterplan. Alle arbeidskrav (AK) må være godkjent for å få endelig karakter i emnet
Endelig vurdering
Alle deler av eksamen foregår på samisk. Karakterskala A-F. Karakteren fastsettes på følgende grunnlag:
- Individuell skriftlig eksamen (SK), 6 timer. Teller 60% av karakteren.
- Individuell muntlig eksamen (MU). 30 minutter. Teller 40% av karakteren.
Endelig karakter settes når alle komponenter er bestått.
Som hjelpemidler til eksamen kan studentene bruke godkjente ordbøker og ordlister i sørsamisk- norsk, norsk-sørsamisk, sørsamisk- svensk, svensk-sørsamisk, samt gjeldene læreplan for grunnskolen og linjal og penn.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk. Informasjon om fusk og plagiat: https://www.nord.no/student/eksamen/fusk-og-plagiat
