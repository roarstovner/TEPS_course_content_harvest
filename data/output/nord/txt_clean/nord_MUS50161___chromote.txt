##  Komponering for scene, film og TV
I studiet vil arbeidet med komponering ha et særlig fokus på musikk for scene (teater, revy, dans), filmmusikk og musikk for AV-produksjoner (TV). I arbeidet vil det bli referert til både samtidsmusikk, populærmusikk og tradisjonsmusikk. Studentene vil bli oppfordret til å skape sitt eget musikalske uttrykk - uavhengig av sjanger. Samspill i ulike ensembler vil inngå som verktøy for utprøving av komposisjoner og arrangementer. Studentene vil jobbe med komponering både som notert musikk og i studiosammenheng.
Ved internasjonal deltakelse vil undervisningen foregå på engelsk.
Innenfor fokusområdene scene, film og AV-produksjoner (TV), vil det bli arbeidet med:
- Transkripsjon og analyse
- Komponering og arrangering
- Instrumentkunnskap, notasjon og innspillingsteknologi
- Bransjekunnskap
KUNNSKAP
Studenten
- har avansert kunnskap om både notasjon og instrumentering
- har spesialisert innsikt i bearbeiding av tradisjonsmusikk i nye sammenhenger
- har bransjekunnskap om hvordan musikk benyttes innenfor ett eller flere av studiets fokusområder
- har inngående kunnskap om bruk av musikk i studiets fokusområder, spesifikt i ett av disse
FERDIGHETER
Studenten
- kan transkribere og analysere musikk
- kan anvende et utvalg av kompositoriske teknikker til å utvikle et eget musikalsk uttrykk
- kan anvende bransjekunnskap i utvikling av egne prosjekter
- kan anvende innspillingsteknologi til komponering i studiosammenheng
GENERELL KOMPETANSE
Studenten
- kan samarbeide med oppdragsgivere og samarbeidspartnere i et scene-, film- eller AV-prosjekt
- kan anvende en bred håndverksmessig kompetanse som redskap for å kunne realisere egne prosjekter
- kan gjennomføre og formidle et selvstendig FoU-arbeid med utgangspunkt i komponering og arrangering
Forelesninger, arbeid i grupper/ensembler og arbeid med individuelle prosjekter. Studentene velger ett av fokusområdene som fordypningsprosjekt.
Det er nødvendig med deltakelse og aktivt samarbeid mellom studentene for å kunne oppnå de ønskede utbytteformuleringer vi har satt for emnet.
Her vil bl.a. interaktive prosesser, ensemblemedvirking (i utvidet forstand) og faglige samtaler mellom studenter, medstudenter og lærere vil være essensielt.
Sammensatt vurdering - alle delene må være godkjent/bestått for å få karakter i emnet.
- Obligatorisk deltakelse i (OD) undervisning, minimum 80 %, og i avtalt studentstyrt arbeid. Obligatorisk deltakelse må være godkjent for å få endelig karakter i emnet. Teller 0/100 av karakteren.
- Mappe (MP) med tre komposisjoner. Det gis veiledning på arbeid i mappen. En av komposisjonene skal presenteres og framføres av et eksternt ensemble. Studenten skal selv lede ensemblet. Studenten leverer til slutt samlet mappe og mappen gis en samlet karakter. Mappen teller 50/100 av karakteren. Gradert karakter, A-F.
- Oppgave (OP). Eksamensprosjekt som omfatter en musikkproduksjon innenfor ett av studiets fokusområder. Oppgaven teller 50/100 av karakteren. Gradert karakter, A-F.
Alle hjelpemidler er tillatt.
Unntak: Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
