##  Praksis 4. studieår, 1-7
Studenten skal det fjerde året gå i dybden på organisasjonsutvikling med utgangspunkt i teori og forskning. Praksis skal være veiledet, variert og vurdert. Den skal vise studentenes utvikling i ferdigheter og sosialisering til lærerprofesjonen samt didaktisk tenkning i undervisningsfagene.
Hovedtema for praksisopplæringen fjerde studieår er læringsledelse, dypere forståelse av elevmangfold samt forsknings- og utviklingsarbeid relatert til skolen.
Dette omhandler blant annet:
- Inkluderende klasse- og læringsmiljø og lærerens tilrettelegging for læring av fag
- Laget rundt barnet/ eleven: samarbeid med foresatte, kolleger og andre involverte i og utenfor skolen
- Demokratisk deltakelse og bærekraftig utvikling
- Profesjonsetikk og utvikling av endringskompetanse
Interne dokumenter, "Praksishåndbok" og "Kompetanseguide for praksis", utdyper innhold, organisering og vurdering av praksis.
Læringsutbytteformuleringene i praksis må ses i sammenheng med læringsutbytteformuleringer i lærerutdanningsfagene. Det er et felles ansvar å gi innhold og progresjon i praksisstudiet. Etter gjennomført fjerde år i grunnskolelærerutdanningen skal studenten ha følgende læringsutbytte:
KUNNSKAP
Studenten
- har inngående kunnskap om læreprosesser, tilrettelegging av undervisning, arbeidsmåter og vurderingsformer som fremmer inkluderende klasse- og læringsmiljø
- har inngående kunnskap om barns og unges utvikling, læring og danning i ulike sosiale, flerkulturelle og digitale kontekster og om hvordan kunnskapen kan anvendes for å tilpasse opplæringen til alle elevers forutsetninger og behov
- har inngående kunnskap om elevmangfoldet, med særlig fokus på elever med særskilte behov og flerkulturell bakgrunn
- har kunnskap om skolens arbeid med de tverrfaglige temaene
- har kunnskap om konkret forsknings- og utviklingsarbeid i praksisskolen
FERDIGHETER
Studenten
- kan ta ansvar for å utvikle og lede inkluderende, kreative, trygge og helsefremmende læringsmiljøer der opplæringen tilpasses elevenes behov
- kan gjennomføre profesjonsrettete, praksisrelevante, selvstendige og avgrensede forskningsprosjekt i tråd med forskningsetiske normer
GENERELL KOMPETANSE
Studenten
- kan anvende sine kunnskaper og ferdigheter til å samarbeide med elever, foresatte, kolleger og andre involverte i og utenfor skolen for å bygge laget rundt barnet/ eleven.
- kan bidra til endringsprosesser og ta ansvar for samarbeid om faglig og pedagogisk nytenkning i skolen
- kan kritisk reflektere over og vurdere egen og andres praksis med referanse til teori og forskning
- kan styrke internasjonale og flerkulturelle perspektiver ved skolens arbeid, stimulere til demokratisk deltakelse og bærekraftig utvikling
Praksisopplæring fjerde studieår gjennomføres i grunnskolens barnetrinn. Studentens oppgave er å være en aktiv og interessert deltaker i praksis, og ta sitt ansvar i veiledningen. Det forutsettes at den enkelte student er kjent med innholdet i "Praksishåndboka" og "Kompetanseguide for praksis", 4.studieår. De viktigste læringsaktivitetene i praksis er planlegging, gjennomføring og vurdering av undervisning i tillegg til frammøte og deltakelse i:
- Samarbeidsmøter
- Refleksjonsseminar/ praksisoppsummering
- Studentenes evaluering av praksisperiodene
Praksis vurderes til Bestått/Ikke bestått.
For å bestå praksis må studenten etter en helhetsvurdering ha oppnådd læringsutbyttet for praksisemnet, ha 100 % oppmøte, samt gjennomført og fått godkjent alle oppgaver etc. som følger av kompetanseguiden. Fravær fra praksis eller manglende godkjenning av oppgaver vil i seg selv medføre Ikke bestått. Studenter som får Ikke bestått i praksis må gjennomføre ny praksis i sin helhet.
Ny/Utsatt eksamen:
I følge "Forskrift om studier og eksamen ved Nord universitet" har studenter rett til å framstille seg til praksisopplæring to ganger. Ved Ikke bestått på første forsøk må studenten vente til neste gang samme praksisperiode gjennomføres for å framstille seg til nytt forsøk. Studenten må skriftlig melde seg opp til ny praksis ved studiestart. Ny praksis gjennomføres etter de samme retningslinjene som ordinær praksis. Studenten vil få en skriftlig melding om Ikke bestått.
