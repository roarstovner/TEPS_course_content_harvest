##  Ensemble: teori, metode og praksis
KUNNSKAPER
Studenten
- har inngående kunnskap om medvirkning og metoder i kollektive samspillprosesser og spesialisert innsikt i ledelsesteknikker i ensemble
- har inngående kunnskap om lederens ulike funksjoner i forhold til ensemblet og samspillgruppen
- har inngående kunnskap om utvalgte kreativitets- og læringsteorier
- har inngående kunnskap om kommunikasjon og relasjonsbygging innenfor ulike målgrupper i skole og det frivillige musikkliv
- har inngående kunnskap om lydstudioet som kreativt verktøy
FERDIGHETER
Studenten
- kan lede og dirigere ulike ensembler
- kan praktisere medvirkning i kollektive samspillprosesser
- kan analysere, tilpasse og bruke ulike arbeidsmetoder og læringsstrategier i samspillsituasjoner
- kan legge til rette for estetiske opplevelser og kreative prosesser
- kan fremme samarbeid og relasjonsbygging i arbeidet som ensembleleder
GENERELL KOMPETANSE
Studenten
- kan knytte sammen teori og praksis i samspill- og ensemble-arbeidet
- kan være bevisst på, og kan bruke, ulike kommunikasjonsferdigheter overfor ulike målgrupper
- kan analysere relevante musikk-, profesjons- og forskningsetiske problemstillinger
- kan benytte sin musikkdidaktiske lederkompetanse i innovative prosesser med barn og unge
Masterclass i samspill, studioarbeid, forelesninger, diskusjoner, gruppearbeid og presentasjoner.
Det er nødvendig med deltakelse og aktivt samarbeid mellom studentene for å kunne oppnå de ønskede utbytteformuleringer vi har satt for emnet.
Her vil bl.a. interaktive prosesser, ensemblemedvirking (i utvidet forstand) og faglige samtaler mellom studenter, medstudenter og lærere vil være viktige.
Emnet evalueres etter hvert halvår.
Studieprogrammet evalueres årlig av studentene gjennom emneevalueringer og studieprogramevaluering. Evalueringene inngår som en del av universitetets kvalitetssikringssystem.
Sammensatt vurdering - alle delene må være godkjent/bestått for å få karakter i emnet.
Obligatorisk deltakelse (OD) i undervisning, minimum 80 %, og i avtalt studentstyrt arbeid.
Vurderingsuttrykk: Godkjent/ikke godkjent. Teller 0/100 av karakteren.
Arbeidskrav (AK)
Arbeidskravet omhandler ledelse av samspill i formen masterclass.
Vurderingsuttrykk: Godkjent/ikke godkjent. Teller 0/100 av karakteren.
## Vurdering
Praktisk-estetisk eksamen: 20 minutter uredigert video av ledelsesøkt i ensemble fra studentens eget praksisfelt (kor, korps, band, skoleklasse e.l.)
Vurderingsuttrykk: Gradert karakter, A-F. Teller 100/100 av karakteren.
Ingen ut over de som angis i eksamensoppgaven.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
