##  Lulesamisk 3
Kunnskaper
Studenten
- har inngående kunnskap om samisk språklære med vekt på fonologi, morfologi og syntaks
- har kunnskap om hvordan morfologien påvirker syntaksen
- har god kunnskap om den nyere samiske diktningen
- har inngående kunnskap om analyse av skjønnlitterære tekster
- har inngående kunnskap om ulike litteraturteoretiske retninger og litterære metoder
Ferdigheter
Studenten
- kan analysere lulesamiske tekster med hensyn til morfologi og syntaks og anvende teoretisk tilnærmingsmåte i analysen
- kan presentere, drøfte og analysere kritisk ulike typer skjønnlitterær tekst
- kan formidle kunnskap om nyere samisk litteratur og litteraturhistorie
- kan planlegge og gjennomføre undervisning om og med samiske tekster på ulike trinn i skolen og reflektere kritisk over egen praksis
Generell kompetanse
Studenten
- kan formidle relevant fagstoff om lulesamisk språk
- kan utvikle og styrke egen språklige og språkdidaktiske kompetanse
- kan legge til rette for kunnskapsbasert utvikling av elevers skriftlige og muntlige kompetanse i samisk
- kan formidle relevant fagstoff om samisk litteratur
- utvikle og styrke egen tekstfaglige og litteraturdidaktiske kompetanse
Valgbart.
Kan tilbys som frittstående enkeltemne (Lulesamisk 1 og 2 må være bestått).
Studiet foregår i stor grad på lulesamisk, og studentene må kunne forstå og bruke lulesamisk.
Det vektlegges bruk av varierte og relevante undervisningsmetoder og læringsaktiviteter, som for eksempel individuelt og gruppebasert arbeid, både skriftlig og muntlig, utprøving av ulike metoder, herunder også bruk av praktisk- estetiske tilnærmingsmåter. Praksiserfaringene danner sammen med faglig kunnskap og fagdidaktiske vurderinger den helhetlige kompetansen i faget i utdanningen.
Noe undervisning vil kunne være felles for studenter i lulesamisk og studenter i sørsamisk.
Sammensatt vurdering - alle delene må være godkjent/bestått for å få karakter i emnet
Obligatorisk deltakelse (OD):
Minimum 80% deltakelse i timeplanlagt aktivitet for å få endelig karakter i emnet.
Arbeidskrav (AK):
AK 1: Skriftlig hjemmearbeid
AK 2: En individuell muntlig framføring om et fagdidaktisk emne fra pensum
AK 3: En individuell semesteroppgave med en ramme på 8-10 sider. Under arbeidet med semesteroppgaven blir det gitt veiledning.
Alle Arbeidskrav (AK) er nærmere beskrevet i emnets semesterplan. Alle arbeidskrav (AK) må være godkjent for å få endelig karakter i emnet
Endelig vurdering
Alle deler av eksamen foregår på samisk. Karakterskala A-F. Karakteren fastsettes på følgende grunnlag:
Skriftlig individuell hjemmeeksamen (HJ). 5 dager. Teller 70/100 av karakteren.
Muntlig individuell eksamen (M). 30 minutter. Teller 30/100 av karakteren.
Endelig karakter settes når alle komponenter er bestått.
Som hjelpemidler til eksamen kan studentene bruke godkjente ordbøker og ordlister i lulesamisk- norsk, norsk-lulesamisk, lulesamisk- svensk, svensk-lulesamisk, samt gjeldende læreplan for grunnskolen.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
