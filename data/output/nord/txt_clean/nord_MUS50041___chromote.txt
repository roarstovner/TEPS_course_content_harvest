##  Musikkvitenskapelig teori og metode
KUNNSKAP
Studenten skal
- ha inngående kunnskap om utvalgte musikkrelaterte forskningstradisjoner og om sentrale kulturpolitiske styringsdokumenter
- ha kjennskap til sentrale kvalitative, kvantitative og kunstfaglige forskningsmetoder og evne å bruke relevant forskingsmetodikk for utvikling av ny kunnskap
- ha inngående kunnskap om hvordan forskjellig musikk formes og konstrueres gjennom ulike musikalske og kulturelle diskurser, ritualer og praksiser
FERDIGHETER
Studenten skal
- kunne analysere og drøfte faglige problemstillinger med utgangspunkt i inngående kunnskaper innen fagområdet
- kunne anvende relevante forskningsmetodologiske perspektiver i tilnærmingen til musikk som kulturelt studiefelt
- kunne vurdere hva slags metodetilnærminger som vil være hensiktsmessige i forhold til hva som skal utforskes
- kunne analysere og forholde seg kritisk til ulike informasjonskilder og anvende disse i egen forskning
GENERELL KOMPETANSE
Studenten skal
- kunne behandle musikkrelaterte problemstillinger
- ha innsikt i hvordan ulike forskningstradisjoner preger forskningsprosessene og medfører ulike former for forståelse og kunnskap
- kunne formidle musikkfaglige selvstendige arbeider og beherske både skriftlige og praktiske uttrykksformer
Emnet organiseres som forelesninger og seminarer over to semester. Med utgangspunkt i pensum vil det også bli gitt oppgaver der studentene, enkeltvis eller i mindre grupper, får i oppdrag å legge fram deler av pensum.
Det er nødvendig med deltakelse og aktivt samarbeid mellom studentene for å kunne oppnå de ønskede utbytteformuleringer som er satt for emnet.
Emnet evalueres etter hver samling.
Studieprogrammet evalueres årlig av studentene gjennom emneevalueringer og studieprogramevaluering. Evalueringene inngår som en del av universitetets kvalitetssikringssystem.
Sammensatt vurdering - alle delene må være godkjent/bestått for å få karakter i emnet.
Obligatorisk deltakelse (OD)
Det kreves minimum 80 prosent deltakelse i undervisningen for å få avsluttende vurdering i emnet. Vurderingsuttrykk: Godkjent/ikke godkjent. Teller 0/100 av karakteren.
Arbeidskrav (AK)
Arbeidskravet består av 3 skriftlige innleveringer/muntlige presentasjoner.
Vurderingsuttrykk: Godkjent/ikke godkjent. Teller 0/100 av karakteren.
## Vurdering
Hjemmeeksamen(HJ). Individuell. Varighet 10 dager.
Vurderingsuttrykk: A-F. Teller 100/100 av karakteren.
Alle hjelpemidler er tillatt.
Unntak: Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
