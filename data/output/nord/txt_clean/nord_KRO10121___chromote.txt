##  Uteaktivitet og naturferdsel 1
Opptak til et av studieprogrammene hvor emnet inngår, eller opptak som enkeltemnestudent.
Dette emnet inngår i følgende program:
- Grunnskolelærerutdanning master 1 - 7
- Grunnskolelærerutdanning master 5 - 10
- Grunnskolelærerutdanning master 1 - 10
- Lektorutdanning i kroppsøving og idrettsfag
- Lærerutdanning for praktiske og estetiske fag for trinn 1-13, musikk
Opptakskravene kommer frem på studienes nettsider. Eventuelle forkunnskapskrav til emnet må være oppfylt.
Kunnskap
Studenten skal kunne
- gjøre rede for pedagogiske prinsipper og metoder i uteaktiviteter og naturferdsel i skolen.
- gjøre rede for den norske turkulturen og friluftsliv i et kulturhistorisk perspektiv.
- gjøre rede for bidraget til aktiviteten orientering og utvalgte friluftsaktiviteter i lokalt naturmiljø til å oppfylle kompetansemål i læreplanen i kroppsøving (sykkel, kano på flatt vann og strømmende vann og leirliv om høsten).
- vurdere egen og andres risiko og sikkerhet i ulike friluftsaktiviteter, i ulike naturmiljø, samt i, på og ved vann.
- beskrive fagdidaktiske tema og spørsmål i tilknytning til praktiske aktiviteter som inngår i emnet.
Ferdighet
Studenten skal kunne
- planlegge, organisere og gjennomføre friluftsaktiviteter, også med overnatting, til ulike årstider, tilpasset ulike klassetrinn.
- bruke prosedyrer og prinsipper for å ivareta egen og andres sikkerhet i ulike naturmiljø, og under varierende klimatiske forhold.
- gi førstehjelp og behandle enkle skader.
- berge seg selv og andre i, på og ved vann ute.
- vurdere og dokumentere elevers læring i natur- og friluftsaktiviteter.
Generell kompetanse
Studenten skal kunne
- identifisere sentrale problemstillinger og lede kritiske refleksjoner, i klasser og med enkeltelever, om samspillet mellom menneske og natur.
Sammensatt vurdering: Alle delene under må være godkjent/bestått for å få endelig karakter i emnet.
Obligatorisk deltakelse (OD1) i undervisning, minimum 80%, og i avtalt studentstyrt aktivitet. Teller 0/100 av karakteren og vurderes med godkjent/ikke godkjent.
Obligatorisk deltakelse (OD2) i friluftslivsekskursjon (100%). Teller 0/100 av karakteren og vurderes med godkjent/ikke godkjent.
Muntlig eksamen: Individuell muntlig eksamen. Karakteruttrykk A-F. Varighet 30 min. Teller 100/100.
