##  Joik i kor og ensemble
Emnet er et valgemne på master i musikk og ensembleledelse.
Emnet tilbys også som et frittstående studium og gir deg en innsikt i tradisjonen joik, og hvordan du kan jobbe med å bruke joik og/eller elementer fra joik i et kor eller ensemble. Undervisningen er lagt til 7 samlinger. 5 samlinger á 3 dager, inkludert eksamensamling, en samling på 2 dager pluss 2 enkeltdager med digital veiledning. Joik er i utgangspunktet en solistisk vokaltradisjon, men vi vil arbeide med både arrangering, komponering og noe ensembleledelse slik at du kan bruke det du lager i et kor eller annet ensemble. Emnet vil samkjøre noe av undervisningen med studiet Med joik som utgangspunkt og emnet Rytmisk korledelse.
Emnet henvender seg til korledere, lærere i grunnskole, kulturskole og videregående opplæring, musikere og andre interesserte.
Studiet vil i hovedsak gi deg erfaring med kor eller vokalensembler, men det vil være en kunnskap som kan overføres til andre typer ensembler.
All undervisning foregår på Campus Levanger, men unntak av 2 dager veiledning som gis gjennom nettbaserte løsninger.
KUNNSKAP
Studenten
- har inngående kunnskap om joikens stiltypiske egenskaper, historie og tradisjonelt bruksområde.
- har kunnskap om moderne musikk med referanser til joik
- har en grunnleggende kunnskap om samisk kultur
- har god kunnskap og evne til å reflektere over bruk av joik og et utvalg annen tradisjonsmusikk i nye sammenhenger
- har kunnskap om stemmen som instrument og hvordan formidle kunnskap om den til andre i et ensemble
- har kunnskap om vokalteknikken i joik og hvordan formidle kunnskap om den til andre i et ensemble
FERDIGHETER
Studenten
- kan analysere og framføre et utvalg tradisjonelle joiker både solistisk og arrangerte versjoner for et ensemble.
- kan analysere, lage og fremføre egne joiker, både i tradisjonelle og nye rammer
- kan arrangere tradisjonelle joiker og komponere og arrangere egne joiker.
- kan lede og utvikle samspill med joik eller komposisjoner med elementer av joik i ensembler
GENERELL KOMPETANSE
Studenten
- kan koordinere og anvende flere musikalske elementer som bevegelse og stemme
- kan reflektere over dirigentrollen ut over det å drive musikalsk ledelse
- kan formidle kunnskap om samisk musikkultur, med hovedvekt på det sør- og lulesamiske område
- kan formidle kunnskap om hvordan vise respekt for tradisjonen og samtidig skape nye arenaer for formidling av joik
Praktisk arbeid i klasse og i grupper. Studentene vil få individuell veiledning i forbindelse med innstuderingsteknikker og arrangering, samt i piano som hjelpemiddel ved innstudering. For å bevisstgjøre forståelsen for sammenhengen mellom musikk og bevegelse vil arbeid med kropp og stemme stå sentralt.
Alle studenter deltar i øvingskoret og i gruppearbeid. Ved internasjonal deltakelse vil undervisningen foregå på engelsk.
For fordypning rytmisk korledelse må man ha tilgang til et kor eller vokalgruppe for øving mellom samlingene. Studentene vil også mellom samlingene få digital veiledning/ undervisning i grupper, etter avtale med lærer.
Sammensatt vurdering - alle delene må være godkjent/bestått for å få karakter i emnet:
- Obligatorisk deltakelse (OD) i undervisning, minimum 80 %, og i avtalt studentstyrt arbeid. Vurderingsuttrykk: Godkjent/ikke godkjent.
Det er nødvendig med deltakelse og aktivt samarbeid mellom studentene for å kunne oppnå de ønskede utbytteformuleringer vi har satt for emnet.
- Arbeidskrav (AK): 1 praktisk/skriftlig. Vurderingsuttrykk: Godkjent/ikke godkjent.
Arbeidskrav og obligatorisk deltakelse må være godkjent for å få endelig karakter i emnet. Teller 0/100 av karakteren.
- Praktisk eksamen (PE). Individuell. Varighet inntil en time per student. Alle studenter medvirker som øvingsensemble på hverandres eksamen.
Vurderingsuttrykk: Bestått/ikke bestått. Teller 100/100 av karakteren.
Ingen ut over de som angis i eksamensoppgaven.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Erfaring med ledelse av ensemble.
Sangerfaring er nødvendig.
Ferdigheter i piano, eventuelt gitar er å anbefale.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS5017 - Rytmisk korledelse og joik - 30 Studiepoeng
