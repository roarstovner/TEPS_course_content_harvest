##  Lulesamisk 2
Emnet vil fokusere dypere på grammatikk og språkbruk, eldre og nyere lulesamisk litteratur, språkhistorie og språklandskap. Fagdidaktiske spørsmål knyttet til urfolksdidaktikk, språkutvikling, vurdering og lese- og skriveopplæring er sentralt i emnet.
Det legges vekt på at studentene skal få videreutvikle sine egne språkferdigheter, egen tekstkompetanse og formidlingsevne.
KUNNSKAP
Studenten
- har omfattende kunnskap om språket som system og språket i bruk
- har kunnskap om språkhistorie, språklig variasjon og andre samiske språk
- har bred kunnskap om samisk litteratur og læremidler, digitale- og andre læringsressurser
- har kunnskap om språklig identitet, flerspråklig praksis og språkenes stilling i samfunnet
- har kunnskap om urfolksdidaktikk, og måter å organisere flerspråklig utdanning i urfolksammenheng
- har omfattende kunnskap om samisk som første- og andrespråk
- har omfattende kunnskap om muntlige ferdigheter, begynneropplæringa og den videre opplæringen i lesing og skriving
FERDIGHETER
Studenten
- kan bruke lulesamisk muntlig og skriftlig, sikkert og selvstendig, i profesjonssammenheng
- kan bruke kunnskap om første- og andrespråk og gjøre fagdidaktiske valg for å legge til rette for tilpassede læringsaktiviteter som skal fremme elevenes muntlige og skriftlige språkutvikling
- kan kartlegge og vurdere muntlige og skriftlige språkferdigheter og kan sette i verk relevante tiltak for tilpasset opplæring
- kan legge til rette for at elever på trinn 1-7 lærer å lese, skrive og diskutere ulike tekster
- kan bruke grammatikk- og språkkunnskap, tekst- og litteraturkunnskap i egen praksis
GENERELL KOMPETANSE
Studenten
- kan planlegge og gjennomføre lulesamiskundervisning i sentrale emner og redegjøre for elevtilpassede fagdidaktiske val
- kan vurdere egen praksis med gjeldende læreplaner, fagkunnskap og fag didaktisk innsikt som grunnlag
Valgbart.
Kan tilbys som frittstående enkeltemne (Lulesamisk 1 må være bestått).
Studiet foregår i stor grad på lulesamisk, og studentene må kunne forstå og bruke lulesamisk.
Det vektlegges bruk av varierte og relevante undervisningsmetoder og læringsaktiviteter, som for eksempel individuelt og gruppebasert arbeid, både skriftlig og muntlig gjennom forelesninger, oppgaver og aktiviteter.
Noe undervisning vil kunne være felles for studenter i lulesamisk og studenter i sørsamisk.
Sammensatt vurdering: Alle delene må være godkjent/bestått for å få karakter i emnet
Obligatorisk deltakelse (OD): Obligatorisk deltakelse på undervisning vurderes til godkjent/ikke godkjent. Det er krav om minimum 80% deltakelse. Teller 0/100 av karakteren.
Arbeidskrav (AK): Ett muntlig og ett skriftlig arbeidskrav. Godkjent/ikke godkjent. Teller 0/100 av karakteren.
Skriftlig individuell hjemmeeksamen (HJ). 5 dager. Teller 100/100 av karakteren. Karakterskala A-F.
Alle deler av eksamen foregår på lulesamisk.
Som hjelpemidler til eksamen kan studentene bruke godkjente ordbøker og ordlister i lulesamisk- norsk, norsk-lulesamisk, lulesamisk- svensk, svensk-lulesamisk, samt gjeldende læreplan for grunnskolen og penn og linjal.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
