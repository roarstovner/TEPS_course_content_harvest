##  Praksis for 8. -13. trinn
Kunnskaper: Studenten:
- Har kunnskap om hvordan elevene lærer med bruk av varierte arbeidsmåter, problemløsende læringsmiljøer og forskjellige læringsressurser
- Har kunnskap om undervisningsplanlegging og tilpasset opplæring som legger til rette for elevenes læring.
- Har kunnskap om klasseledelse, relasjonsbygging, motivasjon, læringskultur og spesialpedagogiske temaer.
- Har kunnskap om lærerens profesjonelle kunnskap, ansvar og autonomi i opplæringen.
- Har kjennskap til skolen som organisasjon, gjeldende læreplaner i skolen og fagenes rolle I samfunnet
Ferdigheter:
Studenten:
- Kan sammen med andre planlegge, gjennomføre og vurdere undervisning og læring
- Kan planlegge, lede og vurdere elevers læringsarbeid på en måte som tar hensyn til mangfoldet i elevgruppen når det gjelder ulike behov og ulik kulturell og språklig bakgrunn
- Kan legge til rette for utvikling av elevenes grunnleggende ferdigheter i fagene i henhold til læreplanverket
- Kan utforme tydelige læringsmål og forventet læringsutbytte for å fremme vurdering for læring i faget
Generell kompetanse:
Studenten:
- Kan vurdere og stille spørsmål til egen og andres ledelse og læringsprosesser, og håndtere ulike typer tilbakemeldinger fra veiledere, kollegaer og medstudenter.
- Har utviklet bevissthet om egen kommunikasjon og relasjonskompetanse i møte med elever, kollegaer og foreldre.
- Kan diskutere undervisning og læring, fag og elever i lys av profesjonelle og profesjonsetiske perspektiver
- har utviklet egen læreridentitet og ser sitt profesjonelle ansvar om å bidra til videre utvikling i, og med støtte fra, profesjonsfellesskapet
- har utviklet profesjonsetisk digital kompetanse og kan bidra til utvikling av barn og unges digitale dømmekraft
Praksisopplæring i skole.
Studentens oppgave er å være en aktiv og interessert deltaker i praksis, og ta sitt ansvar i veiledningen.
For innhold i veiledning, se praksisprogresjonsguide
Oppmerksomheten skal være rettet mot lærerens rolle i skolesamfunnet, på skolen som arbeidsplass og på å bli kjent med skolen som organisasjon
