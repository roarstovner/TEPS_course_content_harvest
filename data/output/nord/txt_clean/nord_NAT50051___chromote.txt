##  Naturfag 3B, 1-7
Masterfordypningen har et særlig ansvar for å ivareta den integrerte profesjonsutdanningen på høyere nivå og for å følge opp studentens forskningsbaserte praksisstudium. Emnet gir kandidaten inngående og avansert kunnskap i naturfaglige tema fordelt på tre moduler; undring i naturfag, teknologi og felt- og laboratoriearbeid i naturfag.
Undring i naturfag
Det legges vekt på å utvikle ferdigheter og generell kompetanse i å introdusere de yngste elevene for naturfaget. I forhold til begynneropplæring er det en sentral kompetanse å kunne utvikle elevenes sansing, oppdagerglede, undring, naturglede og naturfagspråk. I tillegg skal lærerstudenten kunne legge til rette for begrepsdannelse og trene barn i nødvendige basisferdigheter som trengs for å jobbe utforskende. Didaktikk og fag skal sees i sammenheng.
Teknologi
Modulen skal gi perspektiver på teknologi som kunnskap og praksis, forholdet mellom teknologi, vitenskap og samfunn, og teknologi som del av naturfagundervisning. Elektrisitet og elektronikk er sammen med programmering valgt ut som spesielt teknologiområde. Modulen vil innebære fordypning i en utvalgt teknologisk innretning, med fokus på anvendelse, samfunnsmessige konsekvenser, utforming mv.
Felt- og laboratoriearbeid
I naturfagundervisningen er det viktig at læreren har kunnskap om - og ferdigheter i vanlige laboratorieteknikker, og med feltarbeid. Dette er sentralt for å kunne utvikle og veilede elever i naturfaglig praktisk arbeid. Denne emnemodulen gir studentene avansert kunnskap og ferdigheter i det å kunne jobbe praktisk og eksperimentelt både ute og inne.
Kunnskap
Undring i naturfag
Kandidaten har
- inngående kunnskap om begynneropplæring, grunnleggende ferdigheter, vurderings- og kartleggingsverktøy og vurdering av elevers læring og hva som fremmer læring i naturfag.
- inngående kunnskap om hvordan å undervise elever på barnetrinnet om naturfag gjennom praktiske, kreative og utforskende undervisning ved bruk av varierte læringsarenaer.
Teknologi
Kandidaten
- har kunnskap om ideskapingsprosesser i klasserommet
- har kunnskap om forholdet mellom teknologi, vitenskap og samfunn
- har kunnskap om hvordan digitalisering påvirker både muligheter ved- og konsekvenser av teknologi for samfunnet
- har kunnskap om - og anvendelse av programmering i skole og samfunn
Felt- og laboratoriearbeid
Kandidaten har
- inngående kunnskap om utvalgte tema innen feltarbeid og laboratorieforsøk
- kunnskaper om relevante arbeidsmetoder og hypotesetesting, samt eksperimentelle teknikker brukt for å analysere og løse naturfaglige problemstillinger
- kunnskap om organisering av praktiske felt- og laboratorieaktiviteter i skolen
Ferdigheter
Kandidaten kan
- skape inkluderende og helsefremmende læringsmiljø inne og ute, i samarbeid med lokale aktører, som bidrar til gode faglige, sosiale og estetiske læringsprosesser.
- planlegge, gjennomføre og reflektere over egen undervisning på barnetrinnet forankret i forskning, teori og praksis og med spesielt fokus på utforskende arbeidsmåter og integrasjon av grunnleggende ferdigheter.
- designe og gjennomføre tverrfaglige undervisningsopplegg som innebærer design og framstilling av teknologiske produkter
- designe og gjennomføre undervisningsopplegg hvor programmering inngår som løsning av naturfaglig og/eller teknologisk utfordring
- beherske et utvalg eksperimentelle metoder og håndtering av kjemiske stoffer
- kunne foreta kritiske og selvstendige vurderinger av metoder og resultater
Generell kompetanse
Kandidaten kan
- kunne fornye og videreutvikle sin faglige kompetanse innen laboratoriearbeid på egen hånd
- bidra og delta i prosjekt for å utvikle undervisningspraksis i naturfag på barnetrinnet
Det er lagt opp til at undervisningen blir gitt som en kombinasjon av samlingsbasert- og nettbasert undervisning og veiledning. Undervisningen er basert på at studenten arbeider jevnt også i mellomperiodene med for- og etterarbeid i forbindelse med samlingene.
Arbeidsformene vil variere mellom aktivitetsbasert læring, arbeid individuelt og i grupper, selvstudium, forelesninger, diskusjoner og fremlegg.
Sammensatt vurdering - Alle delene må være godkjent/bestått før man får karakter i emnet.
Obligatorisk deltakelse (OD)
- Det kreves minimum 80 % deltakelse på samlinger. Godkjent/ikke godkjent
Arbeidskrav (AK)
- 9 skriftlige innleveringer (3 per modul). Godkjent/ikke godkjent.
Skriftlig skoleeksamen (SK): 6 timer, karakterskala A-F, vektes 100% av karakteren.
Formelark i fysikk, det periodiske system, kalkulator, to tospråklige ordbøker, penn og linjal
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
NAT5002 - Naturfag 3B, 5-10 - 15 Studiepoeng
