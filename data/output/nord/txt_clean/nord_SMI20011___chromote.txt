##  Sørsamisk 2
Sørsamisk 2 bygger på Sørsamisk 1 og gir undervisningskompetanse i grunnskolens trinn 8-10 samt videregående skole jf. Opplæringslova §§14-3 og 14-4
Sørsamisk 2 er delt inn i hoveddelene språk, kultur og litteratur, og fagdidaktikk.
Innen temaområdet språk behandles språket som system, morfologi, syntaks, praktisk språkbruk, oversetting, språkhistorie og dialektologi. Innenfor temaområdet kultur og litteratur behandles samisk litteraturhistorie med vekt på sørsamisk, litterære analysemetoder og analyse av ulike tekster, og tradisjoner og tradisjonskunnskap. Innen temaområde fagdidaktikken behandles didaktiske utfordringer i flerspråklig undervisning, sørsamiske læremidler, undervisningsteknologi, fjernundervisning, litteraturdidaktikk og vurdering.
KUNNSKAP
Studenten
- har omfattende kunnskap om språket som system og språket i bruk
- har kunnskap om språkhistorie, språklig variasjon og andre samiske språk
- har omfattende kunnskap om samisk som første- og andrespråk
- har bred kunnskap om samisk litteratur og læremidler, digitale- og andre læringsressurser
- har kunnskap om språklig identitet, flerspråklig praksis og språkenes stilling i samfunnet
- har kunnskap om urfolksdidaktikk, og måter å organisere flerspråklig utdanning i urfolksammenheng
- har omfattende kunnskap om muntlige ferdigheter, begynneropplæringa og den videre opplæringen i lesing og skriving
FERDIGHETER
Studenten
- kan bruke sørsamisk muntlig og skriftlig, sikkert og selvstendig, i profesjonssammenheng
- kan bruke kunnskap om første- og andrespråk og gjøre fagdidaktiske valg for å legge til rette for tilpassede læringsaktiviteter som skal fremme elevenes muntlige og skriftlige språkutvikling
- kan kartlegge og vurdere muntlige og skriftlige språkferdigheter og kan sette i verk relevante tiltak for tilpasset opplæring
- kan legge til rette for at elever på trinn 1-7 lærer å lese, skrive og diskutere ulike tekster
- kan bruke grammatikk- og språkkunnskap, tekst- og litteraturkunnskap i egen praksis
GENERELL KOMPETANSE
Studenten
- kan planlegge og gjennomføre sørsamiskundervisning i sentrale emner og redegjøre for elevtilpassede fagdidaktiske valg
- kan vurdere egen praksis med gjeldende læreplaner, fagkunnskap og fag didaktisk innsikt som grunnlag
Valgbart.
Kan tilbys som frittstående enkeltemne
Sammensatt vurdering - alle delene må være godkjent/bestått for å få karakter i emnet
Obligatorisk deltakelse (OD): Minimum 80% deltakelse i timeplanlagt aktivitet for å få endelig karakter i emnet.
Arbeidskrav (AK):
AK 1-3: Tre skriftlige hjemmearbeid
AK 4: En individuell muntlig framføring om et fagdidaktisk emne fra pensum
AK 5: En individuell semesteroppgave med en ramme på 8-10 sider. Under arbeidet med semesteroppgaven blir det gitt veiledning.
Alle Arbeidskrav (AK) er nærmere beskrevet i emnets semesterplan. Alle arbeidskrav (AK) må være godkjent for å få endelig karakter i emnet
Endelig vurdering
Alle deler av eksamen foregår på samisk. Karakterskala A-F. Karakterenfastsettes på følgende grunnlag:
- Individuell skriftlig eksamen (SK), 4 timer. Teller 60% av karakteren.
- Individuell muntlig eksamen (MU). 30 minutter. Teller 40% av karakteren.
Endelig karakter settes når alle komponenter er bestått.
Som hjelpemidler til eksamen kan studentene bruke godkjente ordbøker og ordlister i sørsamisk- norsk, norsk-sørsamisk, sørsamisk- svensk, svensk-sørsamisk, samt gjeldene læreplan for grunnskolen og penn og linjal.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
