##  Pedagogikk og elevkunnskap 2
Etter fullført kurs skal studenten:
Kunnskap:
- ha grunnleggende innsikt i hvordan motivasjon kan påvirke læring
- ha kunnskap om mangfoldet i barns oppvekst; utvikling og læring i ulike sosiale, kulturelle/flerkulturelle og religiøse kontekster
- ha kunnskap om barn i utsatte oppvekstsituasjoner som mishandling, overgrep, omsorgssvikt, mobbing og ulike krisesituasjoner hva som er den enkelte lærers og skolens ansvar i slike tilfelle
- ha kunnskap om hva som kan være tegn på omsorgssvikt, overgrep eller mobbing, og vite hvordan man tar tak i slike problemer fra skolens side
- ha kunnskap om språk og begrepsutvikling som grunnlag for å utvikle grunnleggende ferdigheter
- ha kunnskap om grunnleggende ferdigheter som basis for elevenes utvikling av læringsstrategier og metakognitiv forståelse
- ha kjennskap til utfordringer og muligheter i forhold til tilrettelegging for barn med særskilte behov og barn i vanskelige livssituasjoner
- ha innsikt i hvordan likheter og forskjeller i gutters og jenters oppvekstbetingelser og konsekvenser for læringsarbeidet på mellomtrinn og ungdomsskoletrinn
- ha kunnskap om medias påvirkning og de unges aktive deltakelse i ulike medier
- ha kunnskap om sentrale nasjonale og internasjonale lover og rettigheter som har betydning for barns oppvekst
Ferdigheter:
- kunne legge til rette for tilpasset opplæring i et inkluderende læringsfelleskap med utgangspunkt i kunnskap om barns utvikling og læring
- kunne legge til rette for læring ved å bygge gode læringsmiljø og læringsfremmende gruppeprosesser basert på kunnskap om elevrelasjoner, kommunikasjon og samhandling
- kunne gjennomføre kartleggingsprøver, læringsrettet tilbakemelding, og vurdering av og for læring overfor elever og deres foresatte
- kunne vurdere og analysere læringsutbytte med utgangspunkt i kunnskap om elevenes ulikheter, læringsstrategier, sosial og kulturell bakgrunn og identitet
- kunne ta del i analyser av populærkulturelle medieuttrykk i forhold til de unges identitetsutvikling
Generell kompetanse:
- ha et bevisst forhold til egen evne til relasjonsbygging og evne til dialog i møte med elevene
- ha personlig og profesjonell verdibevissthet som grunnlag for utvikling av et pedagogisk grunnsyn i sin utvikling i rollen som lærer
- ha faglig breddekompetanse rundt elevers læring og utvikling, slik at de på et reflektert og profesjonelt grunnlag kan være i dialog med elevene og deres foresatte om elevenes faglige, personlige og sosiale læring og utvikling
- ha innsikt i og forståelse for betydningen av skolens rammefaktorer i relasjon til elevens læringsutbytte
Studiet er organisert i en fleksibel modell hvor undervisning og læring skjer på mange læringsarena. Deltakelse er obligatorisk. 6-8 ganger per år intensiveres undervisningen på campus. Mellom samlingene brukes læringsarenaer som nettmøter, kollokviegrupper, seminargrupper, praksis eller diskusjonsforum. Det forutsettes at studentene deltar aktivt både på og mellom samlingene. Veiledning inngår som en sentral del av undervisnings- og læringsprosessen. Innhold i undervisningen knyttes i stor grad inn mot praksis. Ved å ta i bruk ulike arbeidsmåter i praksis, på campus og nett, der studentene selv må være aktive, problematiserende og problemløsende, vil de kunne utvikle kreativitet og entreprenørielle kunnskaper, ferdigheter og holdninger som er viktige for å kunne delta i ulike sider ved den fremtidsrettede lærerrollen og kunne delta i skolens endrings- og utviklingsarbeid.
Læring er en sosial prosess. Utvikling av et profesjonelt faglig skjønn forutsetter deltakelse i varierte arbeidsformer knyttet til profesjonelle spørsmål. Det vil også bli lagt vekt på at studentene skal ta del i diskusjoner og kunne formidle og anvende det de lærer.. Samarbeidslæring er et mål i seg selv, og deltakelse er en forutsetning for utvikling av egen kompetanse. Refleksjon over teori og praksis er sentralt for utvikling av profesjonell yrkeskompetanse. Utbytte av undervisningen forutsetter at studentene tar aktiv del i undervisningen og setter seg inn i og arbeider med lærestoffet på egen hånd.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
PED130L - Pedagogikk og elevkunnskap 2 - 15 Studiepoeng
