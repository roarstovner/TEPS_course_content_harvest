##  Lulesamisk 1, del 2
Lulesamisk 1 er et studium som inngår som en del av lulesamisk grunnskolelærerutdanning og gir et første grunnlag for samiskundervisning på trinn 1-7 (Forskrift til opplæringslova §14-2).
Sentralt står språklige og litterære emner i en didaktisk kontekst, flerspråklighet, språkrøkt og begynneropplæring og arbeid med de grunnleggende ferdighetene. Systematisk innføring i språket struktur (morfologi, fonologi og syntaks) inngår i emnet, og det vektlegges at studentene skal utvikle egne språkferdigheter, egen tekstkompetanse og formidlingsevne.
Faget er en integrert del av Lulesamisk grunnskolelærerutdanning 1-7, og Lulesamisk 1, del 2 (SMI1004) er en fortsettelse av Lulesamisk 1, del 1 (SMI1003) for 1-7. Til sammen utgjør disse to Lulesamisk 1, som er den obligatoriske delen av samiskfaget i utdanningen.
Kan tilbys som frittstående enkeltemne (SMI1003 Lulesamisk 1, del 1 må være bestått).
KUNNSKAP
Studenten
- har omfattende kunnskap om strukturen i lulesamisk i tilknytning til fonologi, morfologi og syntaks
- har bred kunnskap om sanger, joik, fortellinger, litteratur og andre kulturelle uttrykk som kan brukes i undervisning av barn og unge
- har kunnskap om andre samiske språk
- har innsikt i språkbruk og tradisjonelle samiske uttrykksmåter
- har kunnskap om flerspråklighet og samisk som første- og andrespråk
- har kunnskap om begynneropplæring, med fokus på barns språkutvikling
FERDIGHETER
Studenten
- behersker lulesamisk ortografi i teori og praksis og kan bruke samisk sikkert og selvstendig
- kan vurdere, tilpasse og lage ulike samiskfaglige læremidler, digitale og andre
- kan planlegge, lede og kritisk vurdere varierte og differensierte læringsaktiviteter, også digitale, som fremmer dybdelæring og utvikling av de grunnleggende ferdighetene
- kan bruke ulike metoder i lese- og skriveopplæringa og tilpasse opplæringen for elever med ulik bakgrunn og varierende ferdigheter i samisk
- kan gi en oversiktlig redegjørelse for særtrekk i de samiske språkene og de viktigste forskjellene mellom dem, med vekt på lule- og sørsamisk
- kan kartlegge og vurdere språklige ferdigheter og gi læringsfremmende respons til alle elever
GENERELL KOMPETANSE
Studenten
- kan planlegge og gjennomføre samiskundervisning i sentrale emne og redegjøre for elevtilpassede fagdidaktiske valg
- kan vurdere egen praksis med gjeldende læreplaner, fagkunnskap og fag didaktisk innsikt som grunnlag
Studiet foregår i stor grad på lulesamisk, og studentene må kunne forstå og bruke lulesamisk.
Det vektlegges bruk av varierte og relevante undervisningsmetoder og læringsaktiviteter, som for eksempel individuelt og gruppebasert arbeid, både skriftlig og muntlig, utprøving av ulike metoder, herunder også bruk av praktisk- estetiske tilnærmingsmåter. Praksiserfaringene danner sammen med faglig kunnskap og fagdidaktiske vurderinger den helhetlige kompetansen i faget i utdanningen.
Aktiv deltakelse og samarbeid mellom studentene er en forutsetning for å kunne oppnå emnets læringsutbytter.
Noe undervisning vil kunne være felles for studenter i lulesamisk og studenter i sørsamisk.
Sammensatt vurdering - alle delene må være godkjent/bestått for å få karakter i emnet
Obligatorisk deltakelse (OD): Kandidaten skal delta på minst 80% av undervisningen.
Arbeidskrav (AK): Studenten skal levere 3 arbeidskrav som er skriftlig/muntlig. Arbeidskravene skal dekke både språkkunnskap, litteratur og fagdidaktikk. Arbeidskravet må være godkjent for å få endelig karakter i emnet.
Eksamen: Skriftlig individuell hjemmeeksamen (HJ). 5 dager. Teller 70/100 av karakteren.
Muntlig individuell eksamen (M). 30 minutter. Teller 30/100 av karakteren.
Karakterskala A-F
Som hjelpemidler til eksamen kan studentene bruke godkjente ordbøker og ordlister i lulesamisk- norsk, norsk-lulesamisk, lulesamisk- svensk, svensk-lulesamisk, samt gjeldende læreplan for grunnskolen.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
