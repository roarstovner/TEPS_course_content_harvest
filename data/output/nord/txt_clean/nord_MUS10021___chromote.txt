##  Musikk 1B, 1-7
Kunnskap
Studenten
- har kunnskap om hvordan musikk fra fortiden påvirker dagens musikk 
- har fagdidaktisk kunnskap om undervisning i musikk 
- har kunnskap om lærerens rolle som tilrettelegger og leder av undervisningsforløp når det gjelder å utøve, lage og oppleve musikk 
- har kunnskap om tilgjengelige analoge og digitale læringsressurser og læringsmateriell til metodisk bruk i grunnleggende musikkopplæring 
- har kunnskap om læring og erkjennelsesformer i kreative læreprosesser 
- har kunnskap om relevante fagbegreper for å kunne reflektere over arbeidsprosesser, resultater, musikalske uttrykk og virkemidler 
 
Ferdigheter
Studenten
- kan synge og spille på instrumenter alene og sammen med andre ved bruk av gehør og enkel notasjon 
- kan lytte, eksperimentere og skape nye uttrykk med instrumenter, kropp, stemme eller lyd fra andre kilder 
- kan legge til rette for og lede grunnleggende musikalske og kreative prosesser gjennom å utøve, lage og oppleve musikk 
- kan utøve et repertoar av musikk, sang, andre vokale uttrykk og dans fra samtiden og historisk tid  
- kan ta i bruk grunnleggende ferdigheter i begynneropplæring og musikkundervisning generelt 
- kan bruke teknologi og digitale verktøy til å lage, øve inn og bearbeide musikk 
 
Generell kompetanse
Studenten
- kan planlegge, gjennomføre og vurdere i musikk på 1.-7. trinn
- kan anvende en tverrfaglig tilnærming i undervisningen
- kan gjennom musikkundervisningen aktivisere og stimulere elevene sine evner til å lage, oppleve, uttrykke og reflektere
Sammensatt vurdering:
- Det kreves obligatorisk deltakelse (OD) i all undervisning med minimum 80 % frammøte for å få avsluttende vurdering i emnet. Godkjent/ikke godkjent
- Arbeidskrav (AK) som er spesifisert i et eget dokument, skal være godkjent for å få avsluttende vurdering i emnet. Godkjent/ikke godkjent
- Mappe (MA) består av: 1) Musikkdidaktikk 2) Komposisjon 3) Lytting og musikkorientering. Individuell vurdering A-F. Teller 40 % av endelig karakter i emnet.
- Praktisk gruppeeksamen (PE). Musisering i gruppe. Individuell vurdering A-F. Karakter på praktisk eksamen teller 60 % av endelig karakter i emnet.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS1032 - Musikk 1B, 1-7 - 15 Studiepoeng
