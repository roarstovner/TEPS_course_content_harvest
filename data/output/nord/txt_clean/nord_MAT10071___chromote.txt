##  Matematikk 1 del B
Kunnskap
Kandidaten
- Har bred kunnskap om hvordan barn utvikler stokastisk og algebraisk tenkning.
- Har bred kunnskap om undersøkende matematikkundervisning knyttet spesielt til emene algebra og geometri.
- Har bred kunnskap om sammenhengen mellom lærerens undervisningsmetode og elevens utbytte av undervisningen
- Har kunnskap om vanlige interaksjonsmønstre og kommunikasjon knyttet til matematikk-undervisning
- Har kunnskap om bruk av konkretiserings-materiale og digitale ressurser i matematikk-faget.
- Har kunnskap om matematikkens historiske utvikling, spesielt utviklingen av algebra og av sannsynlighetsbegrepet.
- Har kunnskap om ulike didaktiske retninger innen stokastisk og algebraisk tenkning.
- Har kunnskap om planlegging av matematikkundervisning i tråd med de 5 praksiser
FERDIGHETER
Kandidaten
- Kan planlegge, gjennomføre og vurdere matematikkundervisning for alle elever på trinn 8 - 12, med fokus på elevaktivitet generelt, og i tråd med rammeverket "5 praksiser" spesielt.
- Kan bruke arbeidsmåter som fremmer elevenes engasjement, undring, kreativitet og evnen til å arbeide systematisk med utforskende aktiviteter, resonnering og argumentasjon.
- Kan kommunisere med elever, lytte til, vurdere og gjøre bruk av elevers innspill og stimulere elevenes matematiske tenkning.
- Kan tilpasse opplæringen til elevenes ulike behov; Kunne analysere og vurdere elevers tenkemåter, argumentasjon og løsningsmetoder ut fra relevant teori.
GENERELL KOMPETANSE
Kandidaten
- Har innsikt i matematikkfagets betydning som allmenndannende fag.
Arbeidskrav:
Studentene skal gjennomføre 2 - 3 arbeidskrav, som kan være skriftlige innleveringer, prøver, muntlige presentasjoner, hvorav minst en av dem fra utprøvinger i praksis. Det gis skriftlig eller muntlig tilbakemelding på hver av disse. Vurdering: Godkjent / Ikke godkjent. Arbeidskrav må være godkjent for å få endelig karakter i emnet.
Obligatorisk deltakelse:
Obligatorisk deltakelse i all timeplanlagt undervisning/aktivitet, minimum 80%, og i avtalt studentstyrt aktivitet.
Obligatorisk deltakelse i arbeidskrav (100%).
Obligatorisk deltakelse må være godkjent for å få gå opp til eksamen.
Skriftlig eksamen:
5 timer. Individuell eksamen. Karakteruttrykk A-F. Teller 100/100.
Kalkulator.
Gjeldende læreplanverk.
