##  Sørsamisk 1 del 2
Sørsamisk 1 er et studium i sørsamisk tale- og skriftspråk. Studiet inngår som del av grunnskolelærerutdanning og gir undervisningskompetanse i grunnskolens 1-7 (Forskrift til opplæringslova §14-2).
Gjennom sørsamisk 1 vil studenten styrke og videreutvikle egen språkferdighet både i tale og skrift, få bedret innsikt i og kunnskap om sørsamisk litteratur og kultur, få innsikt i fagdidaktikk og få et selvstendig forhold til faget og grunnlag for videre faglig utvikling.
Sørsamisk 1 består av sørsamisk språkkunnskap, sørsamisk litteratur og kultur, og fagdidaktikk. Under språkkunnskap behandles språket som system, variasjon og norm, praktisk språkbruk og språkrøkt. Under litteratur og kultur behandles samisk litteratur og samene i litteraturen, fortellertradisjon, samisk barndom og oppvekstvilkår og kuturforståelse og tradisjonskunnskap. Innenfor fagdidaktikken behandles samisk som fag i skolen og utfordringer i sørsamisk undervisning, lokalt utviklingsarbeid, flerspråklighet, IKT og undervisningsteknologi og vurderingsarbeid.
Emnet er en integrert del av Sørsamisk grunnskolelærerutdanning 1-7.
Enkeltemnesøkere må ha fullført lærerutdanning og bestått Sørsamisk 1, del 1 - 15 studiepoeng.
KUNNSKAP
Studenten
- har omfattende kunnskap om strukturen i sørsamisk i tilknytning til fonologi, morfologi og syntaks
- har bred kunnskap om sanger, joik, fortellinger, litteratur og andre kulturelle uttrykk som kan brukes i undervisning av barn og unge
- har kunnskap om andre samiske språk
- har innsikt i språkbruk og tradisjonelle samiske uttrykksmåter
- har kunnskap om flerspråklighet og samisk som første- og andrespråk
- har kunnskap om barns språkutvikling, med fokus på begynneropplæring
FERDIGHETER
Studenten
- behersker sørsamisk ortografi i teori og praksis og kan bruke samisk sikkert og selvstendig
- kan vurdere, tilpasse og lage ulike samiskfaglige læremidler, digitale og andre
- kan planlegge, lede og kritisk vurdere varierte og differensierte læringsaktiviteter, også digitale, som fremmer dybdelæring og utvikling av de grunnleggende ferdighetene
- kan bruke ulike metoder i lese- og skriveopplæringa og tilpasse opplæringen for elever med ulik bakgrunn og varierende ferdigheter i samisk
- kan gi en oversiktlig redegjørelse for særtrekk i de samiske språkene og de viktigste forskjellene mellom dem, med vekt på sør- og lulesamisk
- kan kartlegge og vurdere språklige ferdigheter og gi læringsfremmende respons til alle elever
GENERELL KOMPETANSE
Studenten
- kan planlegge og gjennomføre samiskundervisning i sentrale emne og redegjøre for elevtilpassede fagdidaktiske valg
- kan vurdere egen praksis med gjeldende læreplaner, fagkunnskap og fag didaktisk innsikt som grunnlag
Obligatorisk
Kan tilbys som frittstående enkeltemne
Sammensatt vurdering - alle delene må være godkjent/bestått for å få karakter i emnet
Obligatorisk deltakelse (OD): Studenten må delta på minst 80% av undervisningen. Obligatorisk deltakelse må være godkjent for å få endelig karakter i emnet.
Arbeidskrav (AK): Studenten skal levere inntil 3 arbeidskrav som er skriftlig/muntlig. Arbeidskravene skal dekke både språkkunnskap/språkvitenskap og fagdidaktikk. Arbeidskravet må være godkjent for å få endelig karakter i emnet.
## Vurdering
Skriftlig individuell hjemmeeksamen (HJ). 5 dager. Teller 50/100 av karakteren vårsemester.
Muntlig individuell eksamen på 30 minutter (M). Teller 50/100 av karakteren vårsemester.
Karakterskala A-F
Som hjelpemidler til eksamen kan studentene bruke godkjente ordbøker og ordlister i sørsamisk- norsk, norsk-sørsamisk, sørsamisk- svensk, svensk-sørsamisk, samt gjeldene læreplan for grunnskolen.
Ved hjemmeeksamen kan studenten bruke alle hjelpemidler.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk. Informasjon om fusk og plagiat: https://www.nord.no/student/eksamen/fusk-og-plagiat
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
SMI1002 - Sørsamisk 1, del 2 - 15 Studiepoeng
