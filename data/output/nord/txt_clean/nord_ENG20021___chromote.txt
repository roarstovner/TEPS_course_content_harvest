##  Engelsk 2B, Amerikansk litteratur og kultur, 5-10
Undervisningen i kurset er på engelsk.
Amerikansk litteratur og kultur er et emne som vil gi studenten en grundig innføring i et bredt utvalg amerikanske kunst- og kulturuttrykk, herunder sentrale verk fra litteraturhistorien, samt gi studenten en forståelse for de forskjellige sosiale, kulturelle og historiske kontekster for hver tekst. I tillegg vil studenten bli introdusert for et rikt utvalg amerikansk ungdomslitteratur satt inn i en litteraturteoretisk og didaktisk sammenheng. Delen amerikansk litteratur fokuserer på ulike genre, hvor kommunikasjonsaspektet er av vesentlig interesse.
Studenten skal gjennom arbeidskrav vise sin tekstkompetanse og forståelse for forskjellige kunst- og kulturuttrykk, og kunne reflektere over deres etiske betydning samt sosiale, kulturelle og historiske sammenheng.
Studenten skal gjennom utvalgte emner kunne reflektere over og sammenlikne nyanser mellom amerikansk og egen kultur. Verdiaspektet og en flerkulturell forståelse vil være en naturlig del av emnet, og har en verdiforankring utover det umiddelbart nyttige.
KUNNSKAP
Studenten skal ha kunnskap om:
- Samfunnsliv, historie og kulturuttrykk i engelsktalende land, deriblant sentrale verk innen engelskspråklig litteraturtradisjon
- Tekststruktur og litterære virkemidler samt kritiske og analytiske tilnærminger til litteratur og annen tekst
- Engelsk som verdensspråk og hva dette innebærer for utviklingen av språklig, kommunikativ og interkulturell kompetanse
FERDIGHETER
Studenten skal kunne:
- Stimulere elevers utforskning av litteratur og kulturuttrykk i engelsktalende land sett i relasjon til egen kultur
- Introdusere og tilrettelegge for diskusjon av litteratur og kulturuttrykk i engelsktalende land på en engasjerende måte
- Drøfte muntlig et bredt utvalg skjønnlitteratur og sakprosa
- Anvende skjønnlitteratur og øvrige kulturuttrykk for å stimulere elevers tekstkompetanse
GENERELL KOMPETANSE
Studenten skal kunne:
- Finne fram til, forstå, vise til og reflektere over relevant engelskfaglig forskningslitteratur
- Vedlikeholde og utvikle egen faglig kompetanse
- Reflektere over skjønnlitteraturens og øvrige kulturuttrykks formative rolle i elevutviklingen
Studentene får en detaljert og tematisk organisert undervisningsplan for hvert semester. Det forventes at alle tekstene leses på forhånd, og at studentene møter godt forberedt til aktiv deltakelse i diskusjoner og videre arbeid med emnet.
Undervisningsformer omfatter forelesninger, seminarer, og gruppearbeid. 80% tilstedeværelse ved undervisningen er obligatorisk.
Studentene er selv ansvarlige for å holde seg orientert om kunngjøringer, avholdte forelesninger og utdelte tekster.
Undervisningen i kurset er på engelsk.
Sammensatt undervisning - alle delene må være godkjent/bestått for å få endelig karakter i emnet.
Obligatorisk deltakelse (OD): Minimum 80 % oppmøte for å kunne ta muntlig eksamen. Karakterregel: Godkjent/Ikke godkjent. Teller 0/100 av karakteren.
Arbeidskrav (AK): To arbeider som kan revideres en gang etter første innlevering. Godkjent AK er en forutsetning for å få endelig karakter i emnet. Karakterregel: Godkjent/Ikke godkjent. Teller 0/100 av karakteren.
Muntlig eksamen (MU): Individuell. Varighet 30 minutter. Karakterregel: Bokstavkarakterer, A - F. Teller 100/100 av karakteren.
Ingen hjelpemidler kan medbringes. Evnt. hjelpemidler som tillates gis som vedlegg til oppgaven.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
