##  Musikkteknologi, del 1
Emnet gir deg bred kunnskap og ferdigheter i bruken av musikkteknologiske verktøy til å gjøre opptak, bearbeide og manipulere lyd og bruke programmering i skapende, utøvende og pedagogisk arbeid.
Emnet skal bevisstgjøre studenten om hvilke musikkteknologiske verktøy man har til rådighet i egen læring, komponering, utøvelse og undervisning i musikk.
Emnet bruker digitale verktøy til å forme musikalske arbeider, ofte i samarbeid med andre fagemner i utdanningen. Kandidaten lærer å bruke musikkteknologiske verktøy strategisk og variert for å oppnå hensiktsmessige og kreative musikalske uttrykk.
Emnet gir også studenten ferdigheter i å utøve digital dømmekraft. Det innebærer å følge regler for opphavsrett i møte med egen og andres musikk og utvise nettetikk i samhandling med andre.
Kunnskap
- har kunnskap om utvalgte tema innenfor lydteori.
- har kunnskap om programvare, instrumenter og verktøy innenfor faget musikkteknologi.
- har kunnskap om sentrale temaer, metoder og problemstillinger innenfor faget musikkteknologi.
- har kunnskap om de estetiske og pedagogiske aspektene ved bruk av musikkteknologi i utøvende, skapende og pedagogisk arbeid.
Ferdigheter
Kandidaten
- kan anvende relevante musikkteknologiske verktøy, instrumenter, teknikker og uttrykksformer.
- kan anvende musikk-teknologisk kunnskap og metodikk i formidling av utøvende og skapende arbeid.
- kan reflektere over og drøfte egen praksis og begrunne faglige valg.
- kan anvende aktiv lytting som metode for å tilegne seg kunnskap om lydlige og musikalske forløp innenfor ulike musikkteknologiske praksiser.
Generell kompetanse
- kan oppdatere sin kunnskap innenfor fagområdet.
- har innsikt i relevante etiske, estetiske og samfunnsrelaterte problemstillinger innenfor faget musikkteknologi
- kan formidle sentralt musikk-teknologisk fagstoff, problemstillinger og løsninger både muntlig og skriftlig i tråd med relevante akademiske praksiser
- kan utveksle synspunkter og erfaringer om faget musikkteknologi med andre, og gjennom dette bidra til utvikling av god praksis
Studentaktive, varierte og utforskende læringsformer skal sikre at studentene utvikler kunnskaper og ferdigheter, individuelt og i samspill med andre, knyttet til læringsutbyttene som er satt for dette emnet. Studentenes engasjement og erfaring gjennom arbeid med ulike musikkteknologiske verktøy er avgjørende for hvor langt de kommer i å oppnå godt læringsutbytte.
Teoretisk undervisning i forelesning er viktig for å kunne oppnå læringsutbytter gitt i emnet. Praktiske øvinger med anvendte kunnskaper og ferdigheter er sentralt for å oppnå læringsutbytter.
Obligatorisk deltakelse (OD): 80 %. OD må være godkjent for å få gå opp til eksamen.
Abeidskrav (AK): Ett praktisk og to skriftlige arbeidskrav.
Godkjent arbeidskrav settes som vilkår for å få endelig karakter i emnet.
Skriftlig individuell skoleeksamen 6 timer (SK),
Karakteruttrykk A-F. Teller 100 %.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS1060 - Musikkteknologi, del 1 - 5 Studiepoeng
MUS1068 - Musikkteknologi, del 1 - 10 Studiepoeng
