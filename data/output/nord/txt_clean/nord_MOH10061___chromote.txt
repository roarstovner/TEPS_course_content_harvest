##  Mat og helse 1, 1-7
Mat og helse 1 gir en innføring i skolefaget mat og helse og omfatter planlegging, gjennomføring og vurdering av læringsarbeidet i faget. Vi legger særlig vekt på sunt og variert kosthold, smak og måltidsglede.
Emnet skal gi faglig og fagdidaktisk grunnlag for å undervise i mat og helse på grunnskolens 1.-7. trinn. Gjennom studiet skal studentene tilegne seg kunnskaper og ferdigheter som gjør dem i stand til å la barn og unge få oppleve matglede og utvikler kunnskap om trygg og bærekraftig mat og et kosthold som er bra for helsa. Studentene skal også kunne lære elever om mat og måltid som identitets- og kulturuttrykk.
Tema:
- Fagets historie
- Mat og helsefaget i læreplanverket
- Fagdidaktikk i mat og helse
- Kritisk tenking og refleksjon i mat- og helsefaget
- Folkehelse og folkehelsepolitikk
- Utviklingen i norsk kosthold
- Kosthold blant barn og unge
- Matvarekunnskap
- Mattrygghet og matmerking
- Mat og måltidstradisjoner
- Praktiske matlagingsteknikker og -metoder
- Entreprenørskap og andre utforskende undervisningsmetoder
- Bærekraft og matsvinn
- Ernæringskunnskap
- Smak og smaksutvikling
- Kostplanlegging og digitale verktøy
KUNNSKAP
Studenten
- har kunnskap om hovedpunktene i fagets historie
- har kunnskap om dagens læreplanverk, og innholdet i de mest sentrale styringsdokumentene som regulerer læringsarbeidet i mat og helse
- har kunnskap om didaktiske komponenter for planlegging, gjennomføring og vurdering i faget
- har kunnskap om entreprenørskap og andre utforskende undervisningsmetoder i mat- og helsefaget
- har kunnskap om de grunnleggende ferdighetenes betydning for elevenes læring i faget
- har kunnskap om sammenhengen mellom kosthold og helse
- har kunnskap om de nasjonale kostrådene, sentrale trekk ved utviklingen i norsk kosthold og de viktigste ernæringsmessige utfordringene blant barn og unge
- har kunnskap om matvaregruppene, et utvalg næringsstoffer og ulike merkeordninger for mat
- har kunnskap om begrepet trygg mat, bearbeiding av mat og kjøkkenhygiene
- har kunnskap om grunnsmakene og sansenes bidrag til smaksopplevelser
- har kunnskap om ulike måltidstradisjoner (norsk, samisk, flerkulturelt perspektiv) og kulturell variasjon i mat og måltider
FERDIGHETER
Studenten
- kan planlegge, gjennomføre og vurdere læringsarbeidet i faget mat og helse med fokus på begynneropplæring, grunnleggende ferdigheter og elevers ulike behov og grunngi faglige og didaktiske valg
- kan bruke hensiktsmessig, didaktisk planleggingsverktøy og læremidler for undervisning i faget
- kan formidle grunnleggende matlagingsteknikker, -metoder og redskapsbruk
- kan planlegge og lage trygg, bærekraftig og innbydende mat i tråd med nasjonale anbefalinger om kosthold og ernæring
- kan gjøre rede for et utvalg næringsstoffer og deres betydning for helsen
- kan legge til rette for undervisning i mat og helse for elever med ulike behov
- kan bruke digitale verktøy til å beregne næringsinnhold og vurdere matens ernæringsmessige kvalitet
- kan vurdere påstander om mat, ernæring og helse fra ulike kilder og vurdere ulike læremidlers relevans for faget
GENERELL KOMPETANSE
Etter fullført studium skal studenten kunne:
- tenke systematisk omkring matlaging og eksperimentering med mat med utgangspunkt i kunnskap om kostrådene, smak, næringsstoffer og matvarer
- arbeide bevisst med å redusere matsvinn og bidra til bærekraftig utvikling i mat- og helsefaget
- formidle sentralt fagstoff, problemstillinger og løsninger og bidra til utvikling av en profesjonell lærerrolle i mat- og helsefaget
- reflektere rundt undervisning og læring i skolefaget mat og helse, og bruk av faget som ramme for tverrfaglig læringsarbeid
- kommunisere med elever, foresatte og kolleger om problemstillinger knyttet til arbeid med mat og måltider i skolen.
Utover semesteravgift og pensumlitteratur forutsettes det at studenten disponerer en bærbar datamaskin.
I tillegg kr 1500,- i materialkostnader knyttet til læremidler i emnet.
Studiet i mat og helse er et fulltidsstudium, som omfatter både teoretiske og praktiske emner, der teorien dels integreres i fagets praktiske del. Arbeidsformene i studiet skal gi kjennskap til og erfaringer med tilsvarende arbeidsformer i grunnskolen. Gjennom de ulike arbeidsformene vil studentene få erfaringer med forskjellige måter å tilrettelegge fagstoffet på. Sentrale arbeidsformer i emnet er individuelt arbeid, gruppearbeid, forelesninger, selvstudium og praktisk kjøkkenarbeid. Obligatorisk deltakelse er nødvendig for å lære seg grunnleggende ferdigheter i matlaging, jf. læringsutbytter (ferdigheter). Det forventes at studentene arbeider med faget individuelt eller i gruppe i minimum tilsvarende timetall som obligatorisk undervisning. Studiet støttes med veiledning individuelt og i grupper, og bruk av studiestøtteprogrammet Canvas.
I studiet inngår praktiske-/metodiske-/didaktiske oppgaver som leveres til vurdering til fastsatte tidsfrister. Oppgavene utføres i grupper eller individuelt. Det vil i tillegg bli gitt mindre oppgaver, som skal gjennomføres i løpet av studiet. Studiet avsluttes med en praktisk eksamen.
Obligatorisk deltakelse (OD):
Minst 80% oppmøte i undervisning. OD må være godkjent før endelig karakter i emnet kan settes.
Obligatoriske arbeidskrav (AK):
- Godkjent gjennomført fagspesifikk praksis: Studenter i grunnskolelærerutdanning master 1-7 må ha gjennomført fagspesifikk praksis før endelig karakter i emnet kan settes.
- Studenten skal i løpet av studiet levere/presentere fem mindre oppgaver/arbeider knyttet til faglige emner. Alt arbeid må være utført innen fastsatte tidsfrister og godkjent av faglærer før endelig karakter i emnet kan settes.
Nærmere opplysninger om premissene for obligatorisk deltakelse, innleveringsfrister og krav til innhold, vil bli gitt i semesterplaner ved studiestart og i løpet av studiet.
Mappe (MA): Individuell. Karakterregel A-E, Beste A, Ikke bestått F. Teller 45% av karakteren.
Mappe som består av tre skriftlige arbeider som leveres innen fastsatte tidsfrister; ett rent individuelt arbeid, og to individuelle innleveringer basert på arbeid som er gjennomført i grupper på 3-4 studenter. Det gis veiledning på ett av arbeidene i mappen. Studenten leverer til slutt samlet mappe, og mappen gis en samlet karakter.
Praktisk eksamen (PE):
Individuell. Varighet på inntil 30 minutter. Karakterregel A-E, Beste A, Ikke bestått F. Teller 55% av karakteren.
Eksamen avholdes på slutten av semesteret.
Alle
Unntak: Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MOH1007 - Mat og helse 1A - Helsefremmende kosthold - 7.5 Studiepoeng
MOH1008 - Mat og helse 1B - Bærekraftige matvaner og bærekraftig forbruk - 7.5 Studiepoeng
MOH1009 - Mat og helse 1C - Mat og måltid som identitets- og kulturuttrykk - 7.5 Studiepoeng
MOH1010 - Mat og helse 1D - Mat og helse som undervisningsfag i skolen, 1-7 - 7.5 Studiepoeng
MOH1011 - Mat og helse 1D - Mat og helse som undervisningsfag i skolen, 5-10 - 7.5 Studiepoeng
