##  Globalisering og internasjonal politisk økonomi
Globalisering og internasjonal politisk økonomi er et emne som gir studentene innsikt i teoretiske, analytiske og empiriske forhold på den internasjonale arena med særlig vekt på globalisering. Emnet drøfter og vurdere ulike sider ved globaliseringsprosesser, internasjonale institusjoners oppbygging og virkemåte, samt ulike tema innenfor studiet av internasjonal politisk økonomi, som for eksempel globale kriser. Emnet ser også på hva som preger samhandlingen mellom stater og mellom organisasjoner og stater på den internasjonale arena, herunder et fokus på FNs bærekraftsmål. Spørsmål som blir belyst er blant annet: Hva er globalisering og hvilke ulike former for globalisering finnes? Hva fremmer og hva hemmer globalisering? Hvilke konsekvenser får globalisering for stater, organisasjoner og mennesker?
Emnet er langsgående, med ukentlige forelesninger
Etter fullført emne skal studenten kunne:
Kunnskaper
- Inngående teoretiske og empiriske kunnskaper om tema globalisering og globaliseringsprosesser
- Om internasjonale organisasjoners rolle og virkemåte på den internasjonale arena
- Om NATO, EU, FN samt mellomstatlig samarbeid i generell forstand
- Kunnskap om globale økonomiske kriser, hvordan de arter seg og hva som kan forklare krisene
Ferdigheter
- Økonomiske, politiske og kulturelle globaliseringsprosesser, slik at de kan drøfte empiriske problemstillinger i lys av teoretiske perspektiver, modeller og begrepsapparat.
- Å drøfte ulike problemstillinger og dilemmaer globalisering forårsaker
- Å kunne se ulike grunner til at globale kriser oppstår og å forstå hvilke dilemmaer som reiser seg i lys av disse.
Generell kompetanse
- Ha kompetanse i å drøfte ulike globaliseringsproblemstillinger i lys av ulike samfunnsvitenskapelige teorier, perspektiver og begrepsapparat.
- Studenten skal kunne diskutere fagdidaktiske spørsmål.
Sammensatt vurdering, karakterregel Bokstavkarakterer
Hjemmeeksamen - maksimalt 10 sider, 5 dager, teller 40/100 av karakteren, karakterregel Bokstavkarakterer .
- Skoleeksamen, 4 timer, teller 60/100 av karakteren, karakterregel Bokstavkarakterer .
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
PO113S - Globalisering og internasjonal politikk - 10 Studiepoeng
IN107S - Globalisering og internasjonal politisk økonomi - 10 Studiepoeng
IN107S - Globalisering og internasjonal politikk - 10 Studiepoeng
