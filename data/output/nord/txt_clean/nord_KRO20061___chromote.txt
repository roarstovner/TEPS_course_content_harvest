##  Kroppsøving 2A, 5-10
Emnet inneholder modulene
- Treningslære 1
- Friluftsliv
- Praktisk idrett
I modulen Treningslære 1 vil det være et fokus på hvordan skal du planlegge og gjennomføre trening og fysisk aktivitet med målsetning om for eksempel å bedre din muskulære styrke, utholdenhet, hurtighet, bevegelighet og teknikk.
I Friluftslivsmodulen vil hovedfokuset være på turplanlegging. Hvordan skal du planlegge og gjennomføre eksempelvis overnattingstur med dine elever, med den målsetning at elevene skal lære om trygg ferdsel i naturen og det det innebærer.
I modulen Praktisk idrett er målsetningen at du skal lære sentrale teknikker og metoder innen utvalgte idretter. I tillegg skal vi jobbe med å utvikle din evne til formidling av praktisk kunnskap innen idretter.
Kunnskap
Studenten:
- har kunnskap om kroppsøvingsfagets formål, egenart, legitimering og forbindelse til andre skolefag.
- har kunnskap om sentrale temaet, teorier, problemstillinger, prosesser, verktøy og metoder innen kroppsøving.
- har kunnskap om anvendt treningslære rettet mot barn og unge.
- har kunnskap om turplanlegging og gjennomføring av overnattingsturer med barn og unge.
- har kunnskap om praktiske idretter i tilknytning til kroppsøvingsfaget.
- kjenner til forsknings- og utviklingsarbeid innen kroppsøving generelt og treningslære tilknyttet barn og unge spesielt.
Ferdigheter
Studenten
- kan planlegge, gjennomføre og vurdere undervisning i kroppsøving ut fra lovverk, gjeldende læreplan og profesjonsetiske retningslinjer.
- kan legge til rette for læringsarbeid som kan fremme bevegelsesglede i variert idrettsaktivitet og trygg ferdsel i tilknytning til friluftslivsaktiviteter.
- kan vurdere elevens kroppslige læring og forutsetninger som grunnlag for tilpasset opplæring og læringsfremmende tilbakemeldinger.
- kan legge til rette for læringsarbeid som kan fremme kunnskap innen sentrale elementer i treningslære.
- kan reflektere over egen faglig utøvelse og justere denne under veiledning.
Generell kompetanse
Studenten
- kan kommunisere med elever og foresatte om kroppsøving.
- kan arbeide med kroppsøving og bevegelsesaktivitet i tverrfaglig perspektiv.
- har innsikt i relevante fag- og yrkesetiske problemstillinger.
- kan formidle sentralt fagstoff som teorier, problemstillinger og løsninger både skriftlig, muntlig og praktisk utøvelse.
- kjenner til nytenkning og innovasjonsprosesser.
Emnet har en sammensatt vurdering som betyr at alle delene må være godkjent og bestått for å få endelig karakter i emnet.
- Arbeidskrav 1 (AK1): skriftlig arbeid tilknyttet Treningslære 1. Vurdering: Godkjent/ikke godkjent. Teller 0/100 av karakteren.
- Arbeidskrav 2 (AK2): turplanlegging og gjennomføring av overnattingstur. Vurdering: Godkjent/ikke godkjent. Teller 0/100 av karakteren.
- Obligatorisk deltagelse (OD): Minimum 80% deltagelse på praktiske aktiviteter. Vurdering: Godkjent/ikke godkjent. Teller 0/100 av karakteren.
- Individuell skriftlig skoleeksamen(SK): Varighet 5 timer. Vurdering: Karakterbokstaver, A-F. Teller 100/100 av karakteren.
Eksamen er et selvstendig arbeid som skal utføres av studenten selv. Å generere besvarelse ved hjelp av kunstig intelligens eller med bidrag fra annen part og levere den helt eller delvis som egen besvarelse, er å regne som fusk dersom ikke annet er opplyst for den enkelte eksamen. Ut over dette er alle tilgjengelige hjelpemidler tillatt i tråd med korrekt kildebruk.
Skrifltig skoleeksamen: Penn, linjal, og inntil 2 stk tospråklige ordbøker
