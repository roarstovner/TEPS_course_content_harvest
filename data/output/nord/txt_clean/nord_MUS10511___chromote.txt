##  Profesjonsfag, del 2
Det er tre moduler i profesjonsfag, del 2:
- pedagogikk,
- musikkpedagogikk/-didaktikk og
- vitenskapsteori & vitenskapelig metode.
Det er nær kopling mellom undervisningen og grunnskolepraksis (1.-4. trinn & 8.-10. trinn). Emnet inneholder teori om læringsprosesser og didaktisk arbeid for grunnskolen/ungdomsskolen. Dessuten inneholder emnet integrasjon av musikkpedagogisk forskning og utviklingsarbeid i egen undervisningspraksis («Den forskende læreren»).
Spesielle fokusområder i profesjonsfagets del 2 er:
- Ensembleledelse i grunnskole/ungdomsskole
- Klasseledelse
- Vurderingsarbeid
- Læremidler
- Mangfold
- Barn i vanskelige livssituasjoner
- Aksjonsforskning/-læring
Kunnskap
Studenten
- har god kunnskap om planlegging, gjennomføring og evaluering av musikkundervisning i grunnskolen/ungdomsskolen
- har god kunnskap om hvordan man kan motivere og legge til rette for skapende arbeid i musikk i grunnskolen/ungdomsskolen.
- har god kunnskap om ledelse av og medvirkning i ensembler på ulike arenaer i grunnskolen og ungdomsskolen.
- har grunnleggende kunnskap om vurderingsarbeid i grunnskolen og ungdomsskolen.
- har god kunnskap om musikk i barne- og ungdomskulturer, flerkulturelle perspektiver, likestilling og mangfold som musikkundervisningens grunnlag.
- har god kunnskap om bruk av samisk musikk og kultur i musikkundervisning.
- har god kunnskap om barn i vanskelige livssituasjoner, herunder kunnskap om mobbing, krenkelser, vold og seksuelle overgrep mot barn.
- har grunnleggende kunnskap om aksjonsforskning/læring, forskningsmetoder og forskningsetikk.
Ferdighet
Studenten
- kan planlegge, gjennomføre og evaluere musikkundervisning i grunnskolen/ungdomsskole.
- kan legge til rette for elevers kreative prosesser, estetisk erfaring og kritisk refleksjon i grunnskolen/ungdomsskole
- Kan lede ensembler på ulike arenaer i grunnskolen og ungdomsskolen.
- kan begrunne valg av mål, innhold, læremidler, arbeidsmåter og vurderingsformer med utgangspunkt i pedagogisk og fagdidaktisk teori og praksis i grunnskolen.
- kan ta i bruk elementer fra samisk kultur i musikkundervisningen.
- kan identifisere mulige tegn på mobbing, vold og seksuelle overgrep og samarbeide med relevante faginstanser og kunne iverksette nødvendige tiltak
- kan anvende og kritisk vurdere skolefaglig forskning, vitenskapsteoretisk og metodisk kunnskap i planlegging og gjennomføringen av eget FoU-arbeid (aksjonsforskning)
Generell kompetanse
Studenten
- kan vurdere og reflektere over egen og andres musikkundervisning i grunnskolen.
- kan stimulere til forståelse av demokrati og til demokratisk deltakelse, respekt for alle
folk, natur og miljø og legge til rette for folkehelse og livsmestring.
- har inngående bevissthet om barn og unges musikalske og sosiale identitetsutvikling og kan bruke denne kompetansen til å arbeide med elevenes holdninger til musikk i et flerkulturelt samfunn
- kan sette seg inn i og integrere musikkpedagogisk aksjonsforskning i egen undervisningspraksis og som utgangspunkt for faglig utvikling.
Undervisning på studiestedet
Forelesninger og studentaktive læringsformer (for eksempel framlegg, undervisning, egenrefleksjon, arbeid i grupper, rollespill og multimodale læringsformer).
Det er nødvendig med deltakelse og aktivt samarbeid mellom studentene for å kunne oppnå utbytteformuleringene.
Obligatorisk deltakelse i undervisning, minimum 80 %, og i avtalt studentstyrt aktivitet. Obligatorisk deltakelse må være godkjent for å få gå opp til eksamen. Teller 0/100.
Arbeidskrav:
- 6 stk (tre på høst, tre på vår). Arbeidskravene gis som hhv skriftlige/multimodale innleveringer og muntlige/praktiske presentasjoner. Nærmere beskrivelse angitt i semesterplan.
- En av arbeidskravene i hvert semester er fagoppgave tilknyttet praksis i grunnskolen.
- Godkjent arbeidskrav settes som vilkår for å få endelig karakter i emnet. Teller 0/100
Sammensatt vurdering (SV):
- 4. semester.
- Praktisk Eksamen i gruppe: Inntil 20 minutter kreativ presentasjon av praksisperioden og tilknyttet aksjonsforskning, i tillegg til 20 minutters diskusjon med sensorer. Teller 50/100 av karakteren. Gruppe vurdering, karakteruttrykk A-F.
- Individuell hjemmeeksamen: 3 Dager, teller 50/100 av karakteren. Karakteruttrykk A-F.
På vitnemålet slås karakteren i Profesjonsfag del 1, del 2, del 3, del 4 og del 5 sammen til èn karakter. Hver del vektes 20 %.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS1077 - Profesjonsfag, del 2 - 10 Studiepoeng
