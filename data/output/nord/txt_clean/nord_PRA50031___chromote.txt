##  Praksis 6. periode
Praksisopplæring 6. periode har et omfang på 15 dager og gjennomføres i videregående skole. Studenter i kull 2022 og 2023 kan velge om de vil ha praksis i videregående skole eller grunnskolens ungdomstrinn.
Innholdet i emnet vil ha hovedfokus på læringsledelse.
Bestått praksis tredje studieår.
Emnet er for studenter tatt opp på lektorutdanning i kroppsøving og idrettsfag.
KUNNSKAP
Studenten:
- har inngående kunnskap om læreprosesser, tilrettelegging av undervisning, arbeidsmåter og vurderingsformer som fremmer gode inkluderende klasse- og læringsmiljø
- har inngående kunnskap om barn og unges utvikling, læring og danning i ulike sosiale, flerkulturelle kontekster og om hvordan kunnskapen kan anvendes for å tilpasse opplæringen til alle elevers forutsetning og behov
- har inngående kunnskap om elevmangfoldet, med særlig fokus på elever med særskilte behov og flerkulturell bakgrunn
FERDIGHETER
Studenten:
- kan ta ansvar for å utvikle og lede inkluderende, kreative, trygge og helsefremmende læringsmiljøer der opplæringen tilpasses elevenes behov
GENERELL KOMPETANSE
Studenten:
- kan anvende sine kunnskaper og ferdigheter til å involvere og bygge relasjoner til elever, foresatte, kolleger og andre involverte i og utenfor skolen
- kan styrke internasjonale og flerkulturelle perspektiv ved skolens arbeid
- kan stimulere til demokratisk deltakelse og bærekraftig utvikling
- kan bidra aktivt til endringsprosesser og ta ansvar for samarbeid om faglig og pedagogisk nytenkning i skolen
- kan involvere lokalt samfunns-, arbeids- og kulturliv i opplæringen
Praksisopplæring 6. periode har et omfang på 15 dager og gjennomføres i videregående skole. Studenter i kull 2022 og 2023 kan velge om de vil ha praksis i videregående skole eller grunnskolens ungdomstrinn. Praksis gjennomføres i grupper på 2-4 studenter. Studentens oppgave er å være en aktiv og interessert deltaker i praksis, og ta sitt ansvar i veiledningen. De viktigste læringsaktivitetene i praksis er planlegging, gjennomføring og vurdering av undervisning, i tillegg til frammøte og deltakelse i:
- Oppstartsmøter
- Refleksjonsseminar/praksisoppsummering
- Evaluering av praksis
Det forutsettes at den enkelte student er kjent med innholdet i "Praksishåndboka", samt retningslinjene for praksis ved fakultetet, og setter seg inn i hvilke krav og forventninger som stilles.
Sammensatt vurdering: Alle delene må være godkjent/bestått før man får karakter i emnet.
- Obligatorisk deltagelse (OD): Det er krav om 100 % tilstedeværelse i praksis. Godkjent/Ikke godkjent. Teller 0/100 av karakteren.
- Praksis (PR): Praksisgjennomføringen vurderes til Bestått/Ikke bestått. Teller 100/100 av karakteren.
