##  Musikkens elementer
Lage, oppleve og sanse musikk!
Dette er sentrale deler i emnet som tar for seg grunnleggende elementer innen musikkteori, musikkorientering, komponering og arrangering. Basisemnet er beregnet for musikkstudenter på første år, men er også tenkt som etter- og videreutdanning for lærere som ønsker kompetanse til bruk i musikkundervisning i grunnskolen.
Åpent for eksterne søkere, samt studenter på følgende studieprogram ved Nord universitet:
- lærerutdanning i praktiske og estetiske fag (malupe), bachelor i musikk og årsstudium i musikk.
Kunnskap
Studenten
- har grunnleggende kunnskap om musikkens elementer (tonehøyde, klang, dynamikk, puls og tempo, rytme, melodi, harmoni, tekstur og form)
- har grunnleggende kunnskap om musikknotasjon
- har grunnleggende kunnskap om musikk fra fortiden, dens utvikling og påvirkning på dagens musikk
Ferdigheter
- kan anvende grunnleggende musikknotasjon og musikkteoretiske begreper
- kan bruke gehøret som støtte i skapende og musikalsk arbeid
- kan legge til rette for og lede grunnleggende musikalske og kreative prosesser gjennom å utøve, lage og oppleve musikk
- kan bruke digital programvare i arrangerings- og komponeringsarbeid
Generell kompetanse
- har grunnleggende ferdigheter i å lage og arrangere musikk
- har grunnleggende kunnskap om relevante fagbegreper i utøvende og skapende arbeid og i refleksjon over arbeidsprosesser, resultater, musikalske uttrykk, sjangre og virkemidler i musikk
- kan utvikle og kommunisere egne musikalske ideer både muntlig og skriftlig
Utover semesteravgift og pensumlitteratur forutsettes det at studenten disponerer en bærbar datamaskin.
Det må påregnes utgifter til relevant programvare i musikk.
Fysisk undervisning på Levanger.
Undervisningen vil foregå i klasse og i grupper. Undervisningsformene, som også involverer bruk av digitale verktøy, varierer mellom praktisk musisering, forelesninger, gruppearbeid og diskusjoner. Studentaktive læringsformer står sentralt, og studentene vil få fortløpende veiledning. Det forventes en stor grad av egeninnsats i emnet.
Sammensatt vurdering - alle delene må være godkjent/bestått for å få karakter i emnet.
Obligatorisk deltakelse (OD)
Det kreves minimum 80 prosent obligatorisk deltakelse i undervisningen for å få avsluttende vurdering i emnet. Vurderingsuttrykk: Godkjent/ikke godkjent. Teller 0/100 av karakteren.
Arbeidskrav (AK)
Arbeidskrav er spesifisert i emnets semesterplan og skal være godkjent for å få avsluttende vurdering i emnet. Vurderingsuttrykk: Godkjent/ikke godkjent. Teller 0/100 av karakteren.
Eksamensform
Mappeinnlevering (MA) bestående av 2 arbeider som er knyttet til læringsutbyttene i emnet.
Vurderingsuttrykk: A-F. Teller 100/100 av karakteren.
Alle hjelpemidler tillatt etter Nord universitet sine forskrifter og retningslinjer.
Unntak: Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
