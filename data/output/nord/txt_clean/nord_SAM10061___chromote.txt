##  Samfunnsfag 1, 1-7
Kunnskaper:
Studenten
- har kunnskap om samfunnsfag som skolefag og fagets plass i gjeldende læreplan, og nyere samfunnsfagsdidaktikk
- har kjennskap til sentrale samfunnsfaglige begreper, teorier og metoder
- har kunnskap om natur- og kulturlandskapet, og hvordan landskapet er påvirket av både natur- og samfunnsprosesser 
- har kunnskap om utvalgte historiske perioder i Norge
- har kunnskap om nyere norsk historie - spesielt hvordan det moderne norske samfunnet har vokst fram
- har kunnskap om klima- og miljøspørsmål
- har kunnskap om sentrale problemstillinger knyttet til menneskerettigheter, medborgerskap, og demokrati, og kjenner sentrale didaktiske prinsipper for demokratiundervisning
- har kunnskap om det norske politiske systemet og kunne kople dette opp mot skolens demokratiopplæring
- har kunnskap om oppvekst i Norge idag, i et sosialt, økonomisk og teknologisk perspektiv
- har kunnskap om urfolks og nasjonale minoriteters historie og levekår i Norge, med særlig vekt på samene
- kjenner til sentrale perspektiv på flerkulturell og antirasistisk undervisning
Ferdigheter:
Studenten
- kan anvende faglige og fagdidaktiske kunnskaper og ferdigheter i samfunnsfaglig opplæring og formidling
- kan kritisk vurdere egen undervisning i henhold til samfunnsfagdidaktiske prinsipper
- kan arbeide med ulike kilder, på ulike arenaer og med ulike metoder, slik at samfunnsfagundervisningen kan gjøres utforskende
- kan bruke og kritisk vurdere digitale verktøy, læremidler og kilder i opplæringen
- kan arbeide med samfunnsverdier og holdninger i opplæring og formidling 
- kan legge til rette for opplæring om samfunnsforhold i et flerkulturelt og globalt perspektiv, med vekt på menneskerettigheter og demokratiske prinsipper 
Generell kompetanse:
- kan reflektere kritisk over samfunnsfaglige spørsmål og stimulere til kritisk tenkning
- kan arbeide selvstendig og sammen med andre for å tilrettelegge for elevers læring og utvikling i samfunnsfaget
- kan kommunisere og samarbeide med barn og foresatte med ulik sosial og kulturell bakgrunn
Emnet er nett- og samlingsbasert. I tillegg til fysiske samlinger vil det være digitale undervisningsøkter.
På samlinger vil det være forelesninger, gruppearbeid, diskusjoner og studentframlegg, samt om mulig ekskursjoner og institusjonsbesøk. Forøvrig er studiet basert på selvstudium, men med obligatoriske innleveringer.
Både fysiske og nettbaserte undervisningsøkter kan bli organisert felles med andre kull/emner.
Sammensatt vurdering - Alle delene må være godkjent/bestått før man får karakter i emnet.
Obligatorisk deltakelse (OD): 80% oppmøte. Vurderingsuttrykk: Godkjent/ikke godkjent. Teller 0/100.
Arbeidskrav (AK): Det vil bli gitt tre oppgaver som arbeidskrav i løpet av semesteret. Det vil kunne være både individuelle oppgaver og gruppeoppgaver. Vurderingsuttrykk: Godkjent/ikke godkjent. Teller 0/100.
## Vurdering
- Individuell semesteroppgave (OP). Karakterskala A-F. Teller 40/100 av endelig karakter.
- Skriftlig skoleeksamen (SK). Individuell skriftlig eksamen over 6 timer. Vurderingsuttrykk A-F. Teller 60/100 av endelig karakter.
Penn, linjal, og inntil 2 stk tospråklige ordbøker
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
SAM1003 - Samfunnsfag 1A - 15 Studiepoeng
SAM1004 - Samfunnsfag 1B - 15 Studiepoeng
SAM1011 - Samfunnsfag 1A 1-7 - 15 Studiepoeng
SAM1014 - Samfunnsfag 1B, 1-7 - 15 Studiepoeng
SAM1001 - Samfunnsfag 1A, 5-10 - 7.5 Studiepoeng
SAM1002 - Samfunnsfag 1B, 5-10 - 7.5 Studiepoeng
SAM2001 - Samfunnsfag 2A, 5-10 - 7.5 Studiepoeng
SAM1011 - Samfunnsfag 1A 1-7 - 7.5 Studiepoeng
SAM1014 - Samfunnsfag 1B, 1-7 - 7.5 Studiepoeng
SAM1024 - Samfunnsfag 1D - Å utdanne til deltakelse - 7.5 Studiepoeng
SAM1021 - Samfunnsfag 1A - Samfunnsfag som skolefag, 5-10 - 2.5 Studiepoeng
SAM2003 - Samfunnsfag 2A - Samisk og urfolksperspektiver i samfunnsfag - 1 Studiepoeng
