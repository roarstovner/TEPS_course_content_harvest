##  Kroppsøving 1A, 5-10
I dette emnet har vi fokus på praktisk aktivitet og fagdidaktikk. Fagdidaktikk i kroppsøving-/idrettsutdanningen er rettet mot at studenten skal utvikle kompetanse i forhold til planlegging, gjennomføring og kritisk vurdering av undervisning og læring. I fagdidaktikkstudiet er overgangen fra vitenskapsfag/basisfag til skolefag et viktig arbeidsfelt.
Du får kunnskap om og erfaring med hvordan du kan bruke ulike undervisningsformer, metoder, aktiviteter og teknologi i faget. Fagdidaktikken i kroppsøving/idrett bygger i stor grad på en praktisk tilnærming.
Kunnskap
Studenten
- har kunnskap om kroppsøvingsfagets formål, egenart, legitimering og forbindelse til andre skolefag
- har bred kunnskap om sentrale temaet, teorier, problemstillinger, prosesser, verktøy og metoder innen kroppsøving.
- har kunnskap om undervisningsplanlegging, -gjennomføring og -evaluering i kroppsøving
- har kunnskap om vurdering i kroppsøving
- kjenner til forsknings- og utviklingsarbeid innen kroppsøving generelt og fagdidaktikk spesielt.
Ferdigheter
Studenten
- kan planlegge, gjennomføre og vurdere undervisning i kroppsøving ut fra lovverk, gjeldende læreplan og profesjonsetiske retningslinjer
- kan legge til rette for læringsarbeid som kan fremme bevegelsesglede i variert idretts- og bevegelsesaktivitet, leik, dans, friluftsliv, ski og svømming
- kan vurdere elevens kroppslige læring og forutsetninger som grunnlag for tilpasset opplæring og læringsfremmende tilbakemeldinger
- kan reflektere over egen faglig utøvelse og justere denne under veiledning
- kan vurdere elevens måloppnåelse, begrunne vurderingene og legge til rette for elevens egenvurdering
Generell kompetanse
Studenten
- kan kommunisere med elever og foresatte om kroppsøving
- kan arbeide med kroppsøving og bevegelsesaktivitet i tverrfaglig perspektiv
- har innsikt i relevante fag- og yrkesetiske problemstillinger
- kan formidle sentralt fagstoff som teorier, problemstillinger og løsninger både skriftlig, muntlig og praktisk utøvelse
- kjenner til nytenkning og innovasjonsprosesser
Samling, nett, campus,
Forelesninger, gruppearbeid, praktiske aktiviteter (inne/ute).
Det er krav om minimum 80% deltagelse på praktiske aktiviteter.
- Arbeidskrav (AK): Skriftlig arbeid tilknyttet kroppsøvingsdidaktikk. Vurdering: Godkjent/ikke godkjent. Leveres i Canvas. Teller 0/100 av karakteren.
- Obligatorisk deltakelse (OD): Minimum 80% deltagelse på praktiske aktiviteter. Vurdering: Godkjent/ikke godkjent. Teller 0/100 av karakteren.
- Individuell skriftlig hjemmeeksamen (HJ): 2 dager, via INSPERA. Vurdering: Karakterbokstav A-F. Teller 100/100 av karakteren.
