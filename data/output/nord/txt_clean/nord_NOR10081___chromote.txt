##  Norsk 1A - Språket som system og språket i bruk
Norsk 1A - Språket som system og språket i bruk gir et første grunnlag i språklige emner i norskfaget. Fagdidaktiske spørsmål med hensikt å fremme elevers muntlige og skriftlige kompetanse står sentralt.
Det tverrfaglige temaet demokrati og medborgerskap vektlegges også, i tillegg til at studentene skal utvikle sine egne språkferdigheter, tekstkompetanse og formidlingsevne.
Opptak til et av studieprogrammene hvor emnet inngår, eller opptak som enkeltemnestudent.
Dette emnet inngår i følgende program:
- Grunnskolelærerutdanning master 1-7
- Grunnskolelærerutdanning master 5-10
- Grunnskolelærerutdanning master 1-10
- Lektorutdanning i kroppsøving og idrettsfag
- Lærerutdanning for praktiske og estetiske fag for trinn 1-13, musikk
Opptakskravene kommer frem på studienes nettsider. Eventuelle forkunnskapskrav til emnet må være oppfylt.
Kunnskap
Studenten
- har kunnskap om språket som system og språket i bruk
- har kunnskap om barns språkutvikling
Ferdigheter
Studenten
- kan bruke kunnskap om språk og språkutvikling i språkstimulerende arbeid og gjøre rede for fagdidaktiske valg som skal fremme muntlig og skriftlig språkutvikling for alle elever
- kan analysere språk og språkbruk og gjøre rede for fagdidaktiske faglige valg som skal fremme muntlig og skriftlig språkutvikling hos alle elever
- kan delta muntlig i faglige diskusjoner om språk og didaktikk
- mestrer skriftlig nynorsk og bokmål og kan undervise elever i begge målformer
Generell kompetanse
Studenten
- kan legge til rette for at elevene utvikler og videreutvikler grunnleggende språkferdigheter og blir tekstkyndige språkbrukere som kan delta aktivt i og utenfor klasserommet
- kan planlegge, gjennomføre og reflektere over undervisning i sentrale språklige emner og gjøre rede for elev- og trinntilpassede fagdidaktiske valg
- kan vurdere egen praksis med gjeldende læreplaner, fagkunnskap og fagdidaktiske innsikt som grunnlag
Obligatorisk emne for studenter på grunnskolelærerutdanningen 1-7.
Obligatorisk emne for studenter på grunnskolelærerutdanningen 5-10 som har valgt norsk som undervisningsfag.
Det vektlegges bruk av varierte og relevante undervisningsmetoder og læringsaktiviteter, som for eksempel individuelt og gruppebasert arbeid, både skriftlig og muntlig, utprøving av ulike metoder, herunder også bruk av praktisk-estetiske tilnærmingsmåter. Praksiserfaringene danner sammen med faglig kunnskap og fagdidaktiske vurderinger den helhetlige kompetansen i faget i utdanningen. Aktiv deltakelse og samarbeid mellom studentene er en forutsetning for å kunne oppnå emnets læringsutbytter.
I den hensikt å utvikle en forsknings- og utviklingskompetanse, skal studentene arbeide med ulike metodiske tilnærminger, samt utvikle en kompetanse i å reise forskningsetiske spørsmål.
Sammensatt vurdering - alle delene under må være godkjent/bestått for å få endelig karakter i emnet:
- Obligatorisk deltakelse (OD): 80 % oppmøte. Godkjent/ikke godkjent.
- Arbeidskrav (AK): To arbeidskrav, ett skriftlig og ett muntlig. Godkjent/ikke godkjent.
- Skriftlig semesteroppgave: Målform nynorsk. Bokstavkarakterer, A-F. Semesteroppgaven teller 100 % av karakteren i emnet.
Alle hjelpemidler.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk. Informasjon om ChatGPT/kunstig intelligens mm. finner du her
