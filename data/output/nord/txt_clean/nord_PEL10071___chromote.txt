##  Lærerrollen og samfunnsmandatet
Opptak til et av studieprogrammene hvor emnet inngår, eller opptak som enkeltemnestudent.
Dette emnet inngår i følgende program:
- Grunnskolelærerutdanning master 1 - 7
- Grunnskolelærerutdanning master 5 - 10
- Grunnskolelærerutdanning master 1 - 10
Opptakskravene kommer frem på studienes nettsider. Eventuelle forkunnskapskrav til emnet må være oppfylt.
KUNNSKAP
Studenten
• har kunnskap om sentrale didaktiske prinsipp som er aktuelle i opplæringen
• har kunnskap om skolens samarbeidspartnere og hvordan disse bidrar til å sikre barn en god oppvekst
• har kunnskap om sentrale prinsipp som fremmer inkluderende opplæring og tilpasset opplæring
FERDIGHET
Studenten
• kan planlegge og gjennomføre systematisk observasjon og analysere data fra observasjonen
• kan planlegge, gjennomføre og vurdere undervisning og læring alene og i samarbeid med andre i tråd med didaktiske prinsipp
• kan fra tidlig i studiet anvende vitenskapsteoretisk og metodisk kunnskap for eksempel i utformingen av FoU-prosjekt
GENERELL KOMPETANSE
Studenten
- kan planlegge, gjennomføre og vurdere undervisning for elevene med utgangspunkt i eksisterende rammefaktorer og gjeldende læreplanverk
- har personlig og profesjonell verdibevissthet som grunnlag for utvikling av et pedagogisk grunnsyn i sin utvikling av rollen som lærer
Læringsaktiviteter og undervisningsmetoder
Grunnskolelærerutdanningen er et profesjonsstudium der aktiv deltakelse og samarbeidslæring står sentralt. Deltakelse i all semesterplan- og timeplanfestet undervisning/læringsaktivitet i PEL-faget er derfor obligatorisk. Undervisningen vil bli gjennomført i samlet kull, klasser og i mindre grupper. Studiet er organisert slik at undervisning og læring kan foregå på mange læringsarenaer slik som forelesninger, seminarer på campus/nett, kollokviegrupper og i praksis. I tillegg er selvstudium en vesentlig del av læringsaktiviteten i emnet. Veiledning inngår som en sentral del av undervisnings- og læringsprosessen. Ved å ta i bruk ulike arbeidsmåter må du som student være aktiv, problematiserende og problemløsende. Aktiv deltakelse og samarbeid mellom studentene er en forutsetning for å kunne oppnå emnets læringsutbytter.
Sammensatt vurdering - alle delene må være godkjent/bestått for å få karakter i emnet.
• Obligatorisk deltakelse (OD) minimum 80%, teller 0/100 av karakteren. Vurderes til godkjent/ikke godkjent.
• Arbeidskrav (AK): 1 arbeidskrav, teller 0/100 av karakteren, muntlig/skriftlig, individuelt/gruppe, vurderes til godkjent/ikke godkjent.
• Muntlig eksamen (MU) i gruppe. Varighet inntil 30 minutt. 100/100 av karakteren. Bestått/ikke bestått
Informasjon om ChatGPT/kunstig intelligens mm. finner du her
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
PEL1003 - Pedagogikk og elevkunnskap 1A, 5-10 - 7.5 Studiepoeng
PEL1005 - Pedagogikk og elevkunnskap 1A samisk - 7.5 Studiepoeng
PEL1001 - Pedagogikk og elevkunnskap 1A, 1-7 - 7.5 Studiepoeng
