##  Musikkteknologi, komponering og arrangering
Forbeholdt studenter på følgende studieprogram ved Nord universitet:
- lærerutdanning i praktiske og estetiske fag (malupe), bachelor i musikk og årsstudium i musikk.
Kunnskap
Studenten
- har kunnskap om sentrale temaer, metoder og innfallsvinkler i musikkteknologi
- har kunnskap om grunnleggende arrangerings- og komponeringsprinsipper
- har grunnleggende kunnskap om lydteori
Ferdigheter
- kan analysere, lage og arrangere musikk
- kan utvikle og kommunisere egne musikalske idéer både muntlig og skriftlig
- kan anvende noter og musikkteoretiske begreper i egen utøvelse og i undervisningssammenheng
- kan anvende aktiv lytting som metode for å tilegne seg kunnskap om lydelige og musikalske forløp innenfor ulike musikkteknologiske praksiser
Generell kompetanse
Studenten
- kan anvende relevante musikkteknologiske verktøy og metoder i utøvende og skapende arbeid
- har innsikt i relevante etiske, estetiske og samfunnsrelaterte problemstillinger innenfor faget musikkteknologi
- har utviklet grunnleggende musikalsk forståelse for det å lage og arrangere musikk
Fysisk undervisning på Levanger.
Undervisningen vil foregå i klasse og i grupper. Undervisningsformene, som også involverer bruk av digitale verktøy, varierer mellom praktisk musisering, gruppearbeid og diskusjoner. Studentaktive læringsformer står sentralt, og studentene vil få fortløpende veiledning. Det forventes en stor grad av egeninnsats i emnet.
Sammensatt vurdering - alle delene må være godkjent/bestått for å få karakter i emnet.
Obligatorisk deltakelse (OD)
Det kreves minimum 80 prosent obligatorisk deltakelse i undervisningen for å få avsluttende vurdering i emnet. Vurderingsuttrykk: Godkjent/ikke godkjent. Teller 0/100 av karakteren.
Arbeidskrav (AK)
Arbeidskrav er spesifisert i emnets semesterplan og skal være godkjent for å få avsluttende vurdering i emnet. Vurderingsuttrykk: Godkjent/ikke godkjent. Teller 0/100 av karakteren.
Eksamensform
Mappeinnlevering (MA) bestående av 2 arbeider som er knyttet til læringsutbyttene i emnet.
Vurderingsuttrykk: A-F. Teller 100/100 av karakteren.
Alle hjelpemidler tillatt etter Nord universitet sine forskrifter og retningslinjer.
Unntak: Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
