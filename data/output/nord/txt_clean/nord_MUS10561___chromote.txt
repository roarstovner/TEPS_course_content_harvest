##  Komponering, arrangering og improvisasjon, del 1
Kunnskap:
Studenten
- har kunnskap om musikkens grunnelementer (puls, rytme, tempo, klang, melodi, dynamikk, harmoni og form)
- har kunnskap om ulike musikknotasjonsformer.
- har kunnskap om grunnleggende arrangerings- og komponeringsprinsipper.
Ferdighet:
Studenten
- kan lage og formidle musikalske idéer tilpasset ulike ensembler og målgrupper
- kan bruke gehøret som støtte i skapende musikalsk arbeid
- kan bruke digital programvare i arrangering- og komponeringsarbeid
Generell kompetanse:
Studenten
- har utviklet grunnleggende musikalsk forståelse for det å skape og arrangere
- kan utvikle og kommunisere egne musikalske idéer både muntlig og skriftlig
Undervisningen er organisert på campus som forelesninger, og praktisk skapende arbeid, både klassevis, i grupper og individuelt. Emnet sees i nær forbindelse med praksisperioden i grunnskole.
Det er krav om obligatorisk deltakelse fordi interaktive prosesser, ensemblemedvirkning og faglige samtaler med medstudenter og lærere er en forutsetning for å kunne oppnå utbytteformuleringene i emnet.
Obligatorisk deltakelse (OD)
Obligatorisk deltakelse i undervisning, minimum 80 %, og i avtalt studentstyrt aktivitet. OD må være bestått for å få endelig karakter i emnet.
Arbeidskrav (AK)
Det er to arbeidskrav i emnet komponering, arrangering og improvisasjon, del1 – ett hvert semester.
Arbeidskravene kan bli delt opp i flere deler med ulike innleveringsfrister. Dette er nærmere beskrevet i semesterplanene.
AK må være godkjent før studenten gis karakter i emnet.
Praktisk eksamen
Vårsemesteret. Karakteruttrykk: bestått/ikke bestått
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS1066 - Komponering, arrangering og improvisasjon, del 1 - 5 Studiepoeng
