##  Bacheloroppgave i historie
Bacheloroppgaven i historie er et selvstendig skriftlig arbeid der studenten gis en øvelse i å behandle historiske kilder og faglitteratur på en selvstendig måte.
Studentene velger selv emne for oppgaven, men emnet skal være relevant for undervisning i skolens trinn 8-13. Selvvalgt pensum skal ikke overlappe pensum fra andre kurs i historie. Emnet skal avklares med faglærer, med forbehold om veiledningskapasitet.
Bacheloroppgaven skal ha et omfang på minimum 12 og maksimum 20 maskinskrevne sider (linjeavstand 1,5, skriftstørrelse 12 pkt.). Tittelside, innholdsfortegnelse, noter og litteraturliste kommer i tillegg. Studentene må følge vanlige regler for bruk av og henvisninger til litteratur og andre hjelpemidler. Studenten legger opp rundt 600 sider litteratur som utgjør pensum for emnet.
Studentene må følge vanlige regler for bruk av og henvisninger til litteratur og andre hjelpemidler.
Kunnskaper:
- Studenten skal i samråd med veileder finne fram til et tema og en historiefaglig problemstilling og evne å belyse og drøfte denne i en skriftlig framstilling.
- Studenten skal ha gode kunnskaper om det tema bacheloroppgaven omhandler.
- Studenten skal ha en viss oversikt over forskningslitteraturen rundt dette temaet.
Ferdigheter:
- Studenten skal vise evne til å velge ut faglitteratur/historiske kilder knyttet til bacheloroppgavens emne og problemstilling, og anvende litteraturen/kildene for historiefaglig argumentasjon.
- Studenten skal kunne kunne drøfte et historisk problem skriftlig og muntlig.
- Studenten skal evne å omgis kilder på en kritisk og reflektert måte.
Generell kompetanse:
- Studenten skal vise evne til å sette seg inn i forskningslitteratur/historiske kilder og ta selvstendig stilling til faglige spørsmål
- Studenten skal dokumentere dette i et skriftlig arbeid på 12 - 20 sider.
- Studenten skal vise evne til skriftlig og muntlig formidling av fagstoff.
Det vil bli gitt en innledende orientering om retningslinjer for hvordan bacheloroppgaver kan skrives (2 timer informasjon ved semesterstart).
Etter at studentene har valgt tema for oppgaven, vil de bli tildelt en veileder. Det er obligatorisk med veiledning under arbeidet med oppgaven. Studentene må ha avklart tema og gjennomført en første veiledning senest en måned etter semesterstart. De skal avtale minst to veiledninger i løpet av kurset og kan ikke regne med veiledning den siste uka før innlevering. Plan for veiledning avtales individuelt med veileder.
Bacheloroppgave- muntlig justering, 1 semestre, karakterregel Bokstavkarakterer
- Oppgave, - 1 person: 12-20 sider, 2 personer: 20-30 sider, teller 0/100 av karakteren, karakterregel Bokstavkarakterer .
- Arbeidskrav 1: Innlevering av tema og problemstilling. Teller 0/100 av karakteren, vurderes godkjent/ikke godkjent.
- Arbeidskrav 2: Innlevering av disposisjon og påbegynt innledning (2-3 sider).Teller 0/100 av karakteren, vurderes godkjent/ikke godkjent.
