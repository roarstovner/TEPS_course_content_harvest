##  Rytmisk korledelse
Emnet er et valgemne på master i musikk og ensembleledelse.
Emnet tilbys også som et frittstående studium og henvender seg til korledere, lærere i grunnskole, kulturskole og videregående opplæring, musikere og andre interesserte.
Undervisningen er lagt til 6 samlinger á 3 dager, inkludert eksamen. Veiledningen vil blant annet bestå i jevnlige digitale møter med lærer individuelt eller i gruppe mellom samlingene.
Innhold i emnet består av korledelse, metodikk, VOPA (Vocal panting), sang, stemmebruk, koordinasjon og bevegelse og joik. Alle studentene deltar aktivt som sangere i koret. Emnet vil samkjøre noe av undervisningen med emnet Joik i kor og ensemble og studiet Med joik som utgangspunkt.
Grunnlaget for opptak er fullført bachelorgrad med hovedvekt på musikk: eksempelvis faglærerutdanning, bachelorgrad i utøvende fag eller musikkvitenskap og lærerutdanning med minst 60 stp. musikk. Realkompetanse blir vurdert.
For eksterne søkere må man bestå en opptaksprøve. Den består av en kartlegging av tidligere erfaringer i ensembleledelse, sang og inneholder også en samtale.
Grunnlaget for opptak er fullført bachelorgrad med hovedvekt på musikk: eksempelvis faglærerutdanning, bachelorgrad i utøvende fag eller musikkvitenskap og lærerutdanning med minst 60 stp. musikk. Realkompetanse blir vurdert.
Eksterne søkere må bestå en opptaksprøve. Den består av en kartlegging av tidligere erfaringer i ensembleledelse, sang og inneholder også en samtale.
KUNNSKAP
Studenten
- har inngående kunnskap om ledelse av ensembler med fokus på rytmikk og sjangeroverskridende musikk
- har god kunnskap og evne til å reflektere over bruk av tradisjonsmusikk/joik i nye sammenhenger
- har kunnskap om stemmen som instrument og hvordan tilpasse stemmen til aktuell sjanger
- har inngående kunnskap om rytmisk korledelse
- har inngående kunnskap om et utvalg av tradisjonsmusikk/joik og rytmiske sjangre
- har inngående kunnskap om hvordan lede kor og vokalgrupper
- har god forståelse av rollen som korsanger
- har god forståelse av rollen som leder også i en samfunnsmessig kontekst
FERDIGHETER
Studenten
- kan lede et vokalensemble/kor
- kan bearbeide musikk basert på stoffet man har jobber med til eget ensemble
- kan analysere, og fremføre et utvalg tradisjonsmusikk og joik i eget ensemble
- kan bruke et sett av metoder for vokalt arbeid til bruk i et vokalensemble/kor
- kan bruke et sett av metoder for vokalt arbeid til bruk i korledelse
- kan anvende stemme og kropp som hjelpemiddel ved innstudering
- kan praktisere og formidle god sangteknikk og tilpasse denne til sjanger
GENERELL KOMPETANSE
Studenten
- kan anvende spesialiserte lederkunnskaper og lederferdigheter i arbeid med eget vokalensemble/kor
- kan reflektere over ensemblelederens rolle ut over det å drive musikalsk ledelse
- kan anvende spesialiserte lederkunnskaper og lederferdigheter i arbeid med kor og vokalensembler
- kan koordinere og anvende flere musikalske elementer med bruk av kropp/bevegelse og stemme
- kan reflektere over dirigentrollen ut over det å drive musikalsk ledelse
- kan vite om sang og korarbeid sin funksjon og effekt i et samfunnsperspektiv
- kan formidle forståelse for sammenhengen mellom musikk og bevegelse, basert på bevegelse, koordinasjon og sang.
- har kjennskap til samisk musikkultur, og et utvalg tradisjonsmusikk
Praktisk arbeid i klasse og i grupper. Studentene vil få individuell veiledning i forbindelse med innstuderingsteknikker og arrangering, samt i piano som hjelpemiddel ved innstudering. For å bevisstgjøre forståelsen for sammenhengen mellom musikk og bevegelse vil arbeid med kropp og stemme stå sentralt.
Alle studenter deltar i øvingskoret og i gruppearbeid. Ved internasjonal deltakelse vil undervisningen foregå på engelsk.
For fordypning rytmisk korledelse må man ha tilgang til et kor eller vokalgruppe for øving mellom samlingene. Studentene vil også mellom samlingene få digital veiledning/ undervisning i grupper, etter avtale med lærer.
Sammensatt vurdering - alle delene må være godkjent/bestått for å få karakter i emnet.
Obligatorisk deltakelse (OD) i undervisning, minimum 80 %, og i avtalt studentstyrt arbeid. Vurderingsuttrykk: Godkjent/ikke godkjent.
Det er nødvendig med deltakelse og aktivt samarbeid mellom studentene for å kunne oppnå de ønskede utbytteformuleringer i emnet.
Arbeidskrav (AK)
Det er et praktisk/skriftlig arbeidskrav i emnet. Vurderingsuttrykk: Godkjent/ikke godkjent.
Arbeidskrav og obligatorisk deltakelse må være godkjent for å få endelig karakter i emnet. Teller 0/100 av karakteren.
## Vurdering
Praktisk eksamen (PE). Individuell. Varighet: Inntil en time per student. Alle studenter medvirker som øvingsensemble på hverandres eksamen. Vurderingsuttrykk: Bestått/ikke bestått. Teller 100/100 av karakteren.
Ingen ut over de som angis i eksamensoppgaven.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Erfaring med ledelse av ensemble.
Sangerfaring er nødvendig.
Ferdigheter i piano, eventuelt gitar er å anbefale.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS5017 - Rytmisk korledelse og joik - 30 Studiepoeng
