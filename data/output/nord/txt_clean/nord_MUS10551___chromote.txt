##  Biinstrument, piano
KUNNSKAP
Studenten
- har innsikt i arbeidsfysiologiske grunnprinsipper knyttet til pianospill
- har grunnleggende kunnskap om pianonotasjon
- har grunnleggende oversikt over akkompagnementsteknikker, samt metoder for harmonisering og transponering
- har kunnskap om ulike didaktiske metoder knyttet til begynneropplæring på piano
FERDIGHETER
Studenten
- har grunnleggende tekniske og musikalske ferdigheter på piano
- kan anvende instrumentet i pedagogisk sammenheng
- behersker skala- og notespill
- behersker besifringsspill
- behersker spill etter gehør
- kan lede sanger i undervisningssituasjoner med stemme og pianoakkompagnement
- kan transponere og tilpasse akkompagnement til ønsket sjanger og målgruppe
- kan planlegge, gjennomføre og evaluere egen øving
GENERELL KOMPETANSE
Studenten
- kan formidle egne musikalske oppfatninger og vise evne til refleksjon omkring bruk av piano i samspill og i undervisningssituasjoner
- har holdninger og kunnskap som kan bidra til å skape mestringsfølelse og gode samspillopplevelser hos seg selv og andre
Gruppeundervisning og individuell veiledning. Praktisk bruk av piano i samspill i ulike sammenhenger i studiet og i veiledet pedagogisk praksis. Ledelse av sang i gruppe med pianoakkompagnement.
Veiledning fra lærer i gruppe er godt egnet der en snakker om generelle og grunnleggende ferdigheter. Grunnleggende ferdigheter bør læres etter godt tilpasset metodikk. Innen denne undervisningsformen har medstudenter en viktig funksjon både for å støtte og å lære av hverandre.
Obligatorisk deltakelse (OD) i undervisning, minimum 80 %, og i avtalt studentstyrt aktivitet. OD må være godkjent for å få gå opp til eksamen.
To praktiske/skriftlige arbeidskrav (AK), ett i hvert semester. Forutsettes godkjent før det gis endelig karakter i emnet.
Praktisk eksamen (PE): Karakteruttrykk: Bestått/ikke bestått. Varighet: Inntil to timer
