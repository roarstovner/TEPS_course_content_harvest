##  Samfunnsfag 3A, 5-10
Dette emnet gir et samfunnsfaglig analytisk blikk på utdanningsfeltet og skolens virksomhet, og bidrar til refleksjon omkring samfunnsfagets rolle og egenart. Emnet skal gi trening i å tenke kritisk og selvstendig omkring skolens skiftende rolle og mandat i samfunnet, og rammene for skolens virksomhet ses i sammenheng med politikk og samfunnsutvikling. Det skal øve studentene i å ha et maktperspektiv på hvordan skolen former barn og ungdom til å bli medlemmer av et samfunn, samt å se disse spørsmålene i et samfunnsfagdidaktisk lys. Emnet omfatter teorier og forskning om kunnskaps-, utdannings- og forskningspolitikk. Emnet tar sikte på å sette studentene i stand til å undersøke og analysere kunnskap i læreplaner og kunnskapspraksiser i skolefag.
Parallelt med emnets ordinære innhold, vil det bli lagt opp til arbeid med valg av temaer for masteroppgaver og utvikling av problemstilling.
Kunnskaper
Kandidaten
- har avansert samfunnsfaglig kunnskap om utdanningsfeltet, kunnskapspolitikk, skolen og skolefag
- har dyp forståelse av samfunnsfagenes kunnskap og egenart
- har kunnskaper om forskningsdesign, fremgangsmåter og metoder for å utføre samfunnsfaglig forskning i skolen og utdanningsfeltet
- har kunnskap om kravene til masteroppgaven i samfunnsfag
Ferdigheter
Kandidaten
- kan reflektere rundt ulike aspekter ved kunnskap i utdanning og skole
- kan analysere skolefag, læreplaner og klasseromspraksiser
- kan analysere kunnskapspolitikk og relatere denne til endringer i utdanningsfeltet og skolen
- kan analysere og forholde seg kritisk til ulike informasjonskilder og anvende disse til å strukturere og formulere samfunnsfaglige resonnementer
- kan drive lokalt læreplanarbeid innenfor samfunnsfag
Generell kompetanse
Kandidaten
- kan anvende kunnskaper og ferdigheter ved gjennomføring av en selvstendig undersøkelse
- kan formidle omfattende forskningsarbeid og behersker samfunnsfaglige uttrykksformer og fagspråk
- kan bidra til nytenking og innovasjon i samfunnsfagsundervisingen
- kan utføre undervisning som leder til faglig progresjon og dybdelæring i samfunnsfag
Sammensatt vurdering - Alle delene må være godkjent/bestått før man får karakter i emnet.
- Obligatorisk deltakelse i undervisning (OD), minimum 80 prosent oppmøte. Godkjent/Ikke godkjent.
- Arbeidskrav (AK) i form av 3 innleveringer. Nærmere krav og opplysninger blir gitt i emnets semesterplan. Godkjent/Ikke godkjent.
- Individuell skriftlig hjemmeeksamen over 3 dager (HJ). Karakterskala A-F. Teller 100/100 av karakteren.
Alle hjelpemidler.
Unntak: Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
SAM5031 - Masteroppgave - 7.5 Studiepoeng
SAM5035 - Samfunnsfag 3D - Internasjonale geopolitiske konflikter - 7.5 Studiepoeng
SAM5032 - Samfunnsfag 3A - Utdanningsfeltet, læreplaner og kunnskap - 7.5 Studiepoeng
