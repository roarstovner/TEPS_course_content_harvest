##  Samspill og ensembleledelse del 1: Samspill, ledelse og formidling
Emnet vil gi innføring i hvordan lede og drive samspill i ulike ensembler og hvordan tydeliggjøre og formidle dette.
Emnet skal være praksisnært og kommunikasjon, samarbeid og tilpasninger vil være i fokus. Emnet gir også rom for utøvelse og det å skape ny musikk med nye uttrykk.
Emnet omhandler samspill og ledelse i mindre ensembler og i "klasserommet"- med fokus på samspill, ledelses- og formidlingsmetoder og bevisstgjøring omkring dette.
Emnet skal være praksisnært og knyttes i særlig grad til barneskolen, men også sees i sammenheng med det frie kulturlivet for øvrig.
Emnet vil også ha fokus på studentenes egne samspillferdigheter og ulike innøvings og formidlingspraksiser. Man skal jobbe både gehørbasert, notasjonsbasert (innen ulike notasjons-tradisjoner) og med improvisasjon. Emnet vil innbefatte dans/leik/bevegelse, særlig knyttet til praksisfeltet.
Emnet vil gi innføring i hvordan lede og drive samspill i ulike ensembler og hvordan tydeliggjøre og formidle dette. Emnet skal være praksisnært og kommunikasjon, samarbeid og tilpasninger vil være stikkord her.
KUNNSKAP
Studenten:
- har kunnskap om ulike tradisjoner og kulturuttrykk innen samspill og ensemble-ledelse og deriblant samisk
- har kunnskap om hvordan man kan motivere og lede medstudenter og barn og unge i ulike samspillsituasjoner
- har relevant instrumentalkunnskap
- har kunnskap om hvordan sosiale relasjoner og gruppeprosesser er viktige premisser for utvikling av trygge og kreative læringsmiljø i ulike ensembler
FERDIGHETER
Studenten:
- kan lede ulike typer ensembler og formidle musikalske intensjoner
- kan mestre gehørsspill, ulike notasjoner og improvisasjon i ensemble
- kan tilpasse og utvikle egen og andres ledelse og musikalsk utøvelse i ulike ensembler
- kan bruke relevant teknologi og digitale ressurser
GENERELL KOMPETANSE
Studenten:
- kan anvende gode metoder for å arbeide kollektivt og skapende, både pedagogisk og utøvende
- kan anvende relevant fagdidaktikk og formidle egne musikalske oppfatninger i ulike samspill- og undervisningssituasjoner
- kan tilrettelegge opplæring hvor medstudenter og praksiselever utvikler medvirkning
- kan anvende relevant faglitteratur til å reflektere over egen rolle som musiker og leder, både skriftlig og muntlig
Praktisk preget emne, med noe teori.
Obligatorisk emne
Undervisningen foregår på campus over to semestre. Undervisningen vil ha noe klasseromsundervisning, men mest være preget av interaktivt ensemble- og gruppe-arbeid. Periodevis må det påregnes en del aktivitet på ettermiddag-/kveldstid.
Det er obligatorisk deltakelse i emnet, så derfor er det nødvendig med deltakelse og aktivt samarbeid mellom studentene for å kunne oppnå de ønskede utbytteformuleringer vi har satt for emnet.
Her vil bl.a. interaktive prosesser, ensemblemedvirking og faglige samtaler mellom studenter, medstudenter og lærere være essensielt.
Obligatorisk deltakelse (OD) i undervisning og i avtalt studentstyrt arbeid, minimum 80 %.
OD må være godkjent før studentene kan gå opp til eksamen.
Ett arbeidskrav (AK) pr semester. Begge arbeidskravene har en praktisk og en skriftlig komponent. Disse blir nærmere beskrevet i emnets semesterplan. AK må være godkjent før studenten gis karakter i emnet.
Praktisk eksamen (PE) i vårsemesteret:
Praktisk eksamen i samspill og ensembleledelse. Karakteruttrykk: bestått/ikke bestått. Varighet: Inntil to timer. Vektes 100 %.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS1067 - Samspill og ensembleledelse del 1: Samspill, ledelse og formidling - 9 Studiepoeng
