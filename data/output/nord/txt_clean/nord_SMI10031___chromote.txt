##  Lulesamisk 1, del 1
Lulesamisk 1 er et studium i lulesamisk tale- og skriftspråk, litteratur og didaktikk. Studiet kan inngå som del av grunnskolelærerutdanning og gir undervisningskompetanse i grunnskolens 1-7 (Forskrift til opplæringslova §14-2).
Emnet skal gi en systematisk innføring i språkets struktur; fonologi, morfologi og syntaks. Språkrøkt og praktisk arbeid med språktekster vil også vektlegges. Emnet skal også gi kunnskaper om språkets stilling i samfunnet, og om flerspråklighet i et samfunnsperspektiv (for eksempel minoritets- og majoritetsspråk, språkbevarelse og språkbytte).
Studentene vil få innføring i generell litteraturkunnskap. Videre vil studentene få kjennskap til allmenn folkediktning, mens det sentrale emnet vil bli eldre samisk diktning, og folkediktning og fortellertradisjon med hovedvekt på den lulesamiske tidlige muntlig-litterære arven, slik som myter, episk joikediktning, sagn, eventyr og ordtak.
Generell studiekompetanse inklusive lulesamisk fra videregående skole eller tilsvarende kompetanse.
Faget er en integrert del av lulesamisk grunnskolelærerutdanning 1-7.
Generell studiekompetanse inklusive lulesamisk fra videregående skole eller tilsvarende kompetanse.
Emnet er en integrert del av studieprogrammet lulesamisk grunnskolelærerutdanning 1-7. Ved opptak til studieprogrammet gjelder egne opptaksregler.
KUNNSKAP
Kandidaten
- har kunnskap om den grunnleggende strukturen i lulesamisk i tilknytning til fonologi, morfologi og syntaks
- har kunnskap om sanger, joik, fortellinger, litteratur og andre kulturelle uttrykk som kan brukes i undervisning av barn og unge
- har bred kunnskap om flerspråklighet og flerspråklig undervisning
- har kunnskap om tilegnelse av ordforråd og om metoder som fremmer muntlige språkferdigheter
- har kunnskap om lokalt pedagogisk utviklingsarbeid
- har basiskunnskap om samiskspråklige rettigheter og tilbud for barn og unge, særlig på trinn 1-7
FERDIGHETER
Kandidaten
- behersker lulesamisk ortografi i teori og praksis
- kan planlegge, lede og vurdere elevers læringsarbeid på en måte som tar hensyn til mangfoldet i elevgruppen når det gjelder ulike behov og ulik språklig bakgrunn
- kan bruke kunnskap om språk og - språkutvikling i språkstimulerende arbeid og kan gjøre greie for fagdidaktiske valg som skal fremme muntlig og skriftlig språkutvikling for alle elever
GENERELL KOMPETANSE
Kandidaten
- kan formidle relevant fagstoff og kommunisere på lulesamisk på en måte som er tilpasset målgruppen
- kan legge til rette for at elevene utvikler og videreutvikler grunnleggende språkferdigheter og blir aktive språkbrukere som kan delta aktivt i klasserommet og på andre sosiale arenaer
- kan legge til rette for kommunikativ samhandling og et læringsmiljø som motiverer elevene til å bruke samisk aktivt både i og utenfor klasserommet
Obligatorisk
Kan tilbys som frittstående enkeltemne
Studiet foregår i stor grad på lulesamisk, og studentene må kunne forstå og bruke lulesamisk.
Det vektlegges bruk av varierte og relevante undervisningsmetoder og læringsaktiviteter, som for eksempel individuelt og gruppebasert arbeid, både skriftlig og muntlig, utprøving av ulike metoder, herunder også bruk av praktisk- estetiske tilnærmingsmåter. Praksiserfaringene danner sammen med faglig kunnskap og fagdidaktiske vurderinger den helhetlige kompetansen i faget i utdanningen.
Aktiv deltakelse og samarbeid mellom studentene er en forutsetning for å kunne oppnå emnets læringsutbytter.
Noe undervisning vil kunne være felles for studenter i lulesamisk og studenter i sørsamisk.
Obligatorisk deltakelse (OD): Kandidaten skal delta på minst 80% av undervisningen.
Arbeidskrav (AK): Studenten skal levere 3 arbeidskrav som er skriftlig/muntlig. Arbeidskravene skal dekke både språkkunnskap, litteratur og fagdidaktikk. Arbeidskravet må være godkjent for å få endelig karakter i emnet.
## Vurdering
Skriftlig individuell skoleeksamen (SK). 4 timer. Teller 60/100 av karakteren.
Muntlig individuell eksamen. 30 minutter (M). Teller 40/100 av karakteren.
Karakterskala A-F
Alle deler av eksamen foregår på lulesamisk.
