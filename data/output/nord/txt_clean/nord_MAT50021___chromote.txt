##  Matematikk 3B, 1-7
Studentene fordyper sine kunnskaper om matematikkdidaktikk videre med fokus på områdene på 1.-7. trinn, inkludert tall og operasjoner, geometri, mønster, tidlig algebra, funksjonstenkning, databehandling og programmering/koding. De gjør seg kjent med aktuell forskning og får mulighet til å utvikle sine ferdigheter når det gjelder undervisning, utvikling av undervisningsopplegg og matematikkdidaktisk forskning.
Viktige tema relatert til de matematiske områdene blir behandlet, som design av oppgaver og undervisningsøkter, vurdering i klasserommet, håndtering av lærevansker og dyskalkuli, analyse av lærebøker, undervisning med IKT, å skape muligheter for problemløsning, matematisk resonnering og øving i matematikk.
Emnet fremmer videre grundig utforskning av matematikkdidaktisk forskning, forskningens resultater og metoder. I løpet av emnet får studentene mulighet til å planlegge og gjennomføre forskningsaktiviteter,
Emnet avsluttes med at hver student skriver en oppgave-eksamen om et selvvalgt tema relatert til innholdet i emnet.
Kunnskaper
Kandidaten
- har omfattende forskningsbasert kunnskap om de store matematiske områdene på 1.-7. trinn og didaktikken som hører til
- har utvidet kunnskap om forskningsmetoder i didaktisk forskning
- har kunnskap om teorier om matematikkundervisning og debattene omkring denne undervisningen
Ferdigheter
Kandidaten
- kan systematisk evaluere matematikkdidaktisk forskning (design, metoder og resultater).
- kan utvikle, gjennomføre og evaluere forskningsbaserte læringsmiljø og vurderinger for heterogene grupper av elever i matematikkundervisning på 1.-7. trinn
- kan analysere lærebøker, læreplanmateriell og programvare for matematikkundervisning på 1.-7. trinn
- kan stille et forskningsspørsmål, designe og gjennomføre forskning, og evaluere funnene
Generell kompetanse
Kandidaten
- har matematikkglede, nysgjerrighet og interesse for å lære matematikk og er motivert for å vekke interessen for matematikk hos elevene sine
- liker å jobbe videre med sin egen faglige utvikling
- kjenner matematikkutdanningens betydning for elevenes livsmestring
- er bevisst relevante etiske problemstillinger i læreryrket og forskningen og kan handle deretter
Obligatorisk oppmøte (OD). Minimum 80%. Karakterregel: Godkjent/ikke godkjent.
Arbeidskrav (AK). 2 Arbeidskrav: Godkjent/ikke godkjent. Som en del av arbeidskravet skal kandidaten levere en prosjektskisse til masteroppgaven.
Oppgave (OP). Integrert teori og praksis. Karakterregel: A-F. Teller 100%. Ekstern sensor. Arbeidskrav og obligatorisk deltakelse må være godkjent for å få endelig karakter i emnet.
Alle hjelpemidler.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MAT5009 - Aktuell forskning i matematikkdidaktikk, del 2, mastermodul - 15 Studiepoeng
MAT5013 - Matematikk 3C - Aktuelle temaer i matematikkdidaktikk - 2.5 Studiepoeng
