##  Spesialpedagogikk 1, 5-10
Ønsker du å bli bedre rustet til å tilrettelegge for mangfoldets behov i skolen?
Spesialpedagogikk 1 er et studium på 30 studiepoeng som er rettet mot deg som ønsker å få en mer spisset kompetanse i hvordan tilrettelegge for et tilpasset og inkluderende læringsmiljø. Studiet vil organiseres inn i fire ulike blokker der en lærer om hvordan man kan forstå elever med de læreforskjellene som er listet opp i blokkene, og om deres behov for å kunne gi en tilpassa og likeverdig opplæring.
Blokk 1: Hovedtema: Inkludering, tilpassa opplæring og spesialundervisning. Her vil en arbeide med den spesialpedagogiske verktøykassa der studenten skal kunne utvikle pedagogiske rapporter, individuelle opplæringsplaner og årsrapporter samt kjenne til og vite hvordan en skal forholde seg til og bruke andre viktige dokument i den spesialpedagogiske tiltakskjeden som samtykkeskjema, henvisning, sakkyndig vurdering og sakkyndig tilrådning, enkeltvedtak.
Blokk 2: Hovedtema: Høyfrekvente vansker med hovedvekt på lese- og skrivevansker, dysleksi, matematikkvansker, utviklingsmessig språkforstyrrelse (DLD). Herunder også med fokus på det kulturelle mangfoldet som flerspråklige elever. Det settes fokus på tegn på lese,-skrive- og språkvansker med tanke på å kjenne igjen og kartlegge fra begynneropplæringen til og med ut ungdomsskolen. Nevroutviklingsforstyrrelser med hovedvekt på ADHD, Tourettes syndrom og autismespekterforstyrrelser.
Blokk 3: Hovedtema: Problematferd, stigma, sosiale- og emosjonelle vansker og ufrivillig skolefravær.
Blokk 4: Hovedtema: Fordypning med utgangspunkt i selvvalgte internasjonale artikler. Du vil få mulighet til å fordype deg i ett av hovedtemaene innenfor de tre første blokkene. Dette gir deg en bedre mulighet til å starte en skriveprosess som du kan utvikle videre i den obligatoriske FOU-oppgaven. I tillegg har du mulighet til å se dette arbeidet som et ledd i en eventuell valgt master i spesialpedagogikk. Fokus på å lese internasjonale artikler med utgangspunkt i en IMRaD- struktur samt bruk av biblioteks-søk.
30 studiepoeng PEL fra 1. og 2. studieår i MAGLU 5-10, der grunnleggende temaer innen spesialpedagogikk er gjennomgått.
Studentene må beherske norsk språk skriftlig og muntlig.
KUNNSKAP
Studenten
- har kunnskap om det spesialpedagogiske fagområdets historie, tradisjon, egenart og plass i samfunnet i forhold til inkludering og tilpassa opplæring, også med innsikt i samisk historie og tradisjon
- har bred kunnskap om lover, forskrifter og saksgang
- kan anvende faglig kunnskap som er tilknyttet den spesialpedagogiske tiltakskjeden
- har bred kunnskap om de høyfrekvente vanskene, også med tanke på utfordringer for de med flerspråklig bakgrunn
- har bred kunnskap om lese,- og skrivevansker og språkvansker fra tidlig alder i begynneropplæringa og ut ungdomsskolen
- har bred kunnskap om nevroutviklingsforstyrrelser med hovedvekt på ADHD, Tourettes syndrom og autismespekterforstyrrelser.
- kan vurdere elevenes ståsted med tanke på å gi riktig tilpasninger for enkeltindivider og grupper
- kan oppdatere sin kunnskap innenfor det spesialpedagogiske fagområdet gjennom et eget selvvalgt tema
FERDIGHETER
Studenten
- kan forstå og anvende sentrale lover og styringsdokument i spesialpedagogisk praksis
- kan beherske relevante faglige verktøy tilknyttet den spesialpedagogiske verktøykassa
- kan kunne kartlegge og observere for å vurdere relevante spesialpedagogiske tiltak for de med høyfrekvente vansker, nevroutviklingsforstyrrelser og sosiale- og emosjonelle vansker
- kan kjenne igjen tegn på lese,- og skrivevansker og språkvansker fra tidlig alder i begynneropplæringa og ut ungdomsskolen
- kan legge til rette for et godt læringsmiljø gjennom bevisst metodevalg, god klasseledelse og et godt samarbeid med heimen
- kan finne, vurdere og henvise til informasjon og fagstoff og framstille dette slik at det belyser ulike spesialpedagogiske problemstillinger
GENERELL KOMPETANSE
Studenten
- har innsikt i relevante lovtekster og lovenes intensjoner i praksis
- har innsikt i etiske problemstillinger knyttet til egne og andres verdisystemer og yrkesetiske problemstillinger tilknyttet barns rettigheter hvor tilpasset opplæring og individuelt tilrettelagt opplæring forekommer
- kan utveksle synspunkter og erfaringer med andre over tid med bakgrunn innenfor det spesialpedagogiske fagområdet for å utvikle god praksis
- har innsikt i tilpasset opplæringen og individuelt tilrettelagt opplæring både i et individ- og systemperspektiv
- kan formidle kunnskaper og ferdigheter innen spesialpedagogiske områder for å gjennomføre arbeidsoppgaver
- kan formidle sentralt fagstoff som teorier, problemstillinger og løsninger innenfor et selvvalgt tema
Grunnskolelærerutdanningen 5-10 er et profesjonsstudium. Aktiv deltakelse og samarbeids-læring står derfor sentralt. Semester- og timeplanfestet virksomhet i Spesialpedagogikk 1, 30 studiepoeng, er derfor obligatorisk. Undervisningen vil bli gjennomført i samlet kull og grupper.
Emnet er nett - og samlingsbasert. Det er 3 fysiske samlinger: 1. samling (2 dager ved Nesna, Bodø og Levanger), 2. samling (2 dager ved Nesna, Bodø og Levanger), 3. samling ( 2 dager ved Nesna, Bodø og Levanger).
Undervisning og læring kan foregå som forelesninger, basisgrupper og seminargrupper. I tillegg utgjør selvstudium en vesentlig del av læringsaktiviteten.
Veiledning inngår også som en del av undervisnings- og læringsprosessen. Det forutsetter at studentene er aktive, problematiserende og problemløsende.
Sammensatt vurdering: Alle delene under må være godkjent/bestått for å få endelig karakter i emnet.
Obligatorisk deltakelse: Krav om 80% tilstedeværelse. Karakterregel: Godkjent/ikke godkjent. Teller 0/100 av karakteren.
Arbeidskrav: 3 arbeidskrav i form av gruppeinnleveringer.
Arbeidskrav 1 er tilknyttet bolk 1, arbeidskrav 2 er tilknyttet bolk 2 og arbeidskrav 3 er tilknyttet bolk 3. Arbeidskrav vurderes til godkjent/ikke godkjent og teller 0/100 av karakter.
Muntlig eksamen: Gjennomføres individuelt, med varighet på 30 minutter. Karakterregel A-F, der A er beste karakter og F er ikke bestått. Teller 100/100 av karakteren i emnet.
Obligatorisk litteratur, læreplanen, tilleggslitteratur, forskningsartikler.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Generell informasjon om hjelpemidler til eksamen finner du her.
Informasjon om ChatGPT/kunstig intelligens med mere finner du her.
