##  Pedagogikk og elevkunnskap 1B, 5-10
Pedagogikk og elevkunnskap skal bidra til at studenten erfarer progresjon, helhet og sammenheng i møtet mellom praksis, fag og pedagogikk.
Emnet bygger på Pedagogikk og elevkunnskap 1A og skal gi bidra til at studenten skal skaffe seg kunnskaper om elevenes læring og utvikling på trinn 5 - 10 og ferdigheter i å planlegge, gjennomføre og vurdere undervisning. Oppmerksomheten skal rettes mot hvordan læreren kan bidra til å skape et godt læringsmiljø for alle elevene i en skole preget av sosialt, religiøst og kulturelt mangfold.
Kunnskap
Studenten:
- har kunnskap om skolens samarbeidspartnere
- har kunnskap om ulike lærevansker og tilpasnings- og atferdsutfordringer hos barn på trinn 5-10 og hvordan disse kommer til syne i opplæringen
- har kunnskap om inkluderende opplæring og forholdet mellom tilpasset opplæring og spesialundervisning
- har kunnskap om til teknologi- og medieutvikling, og forståelse for etiske spørsmål knyttet til digitale arenaer
- har innsikt i likheter og forskjeller i gutters og jenters oppvekstbetingelser og de konsekvensene disse kan ha for læringsarbeidet
- har kunnskap om elevenes kognitive, emosjonelle, kroppslige og sosiale utvikling
- har kunnskap om barn som av ulike grunner havner i livssituasjoner som kan hemme deres utvikling og læring
- har kunnskap om den norske skolen i lys av kristen tradisjon, sekularisering, pluralisme og fundamentalisme
- kjenner til sentrale religioner og livssyn i Norge og deres betydning for elever i trinn 5-10
Ferdigheter
Studenten:
- kan reflektere over, redegjøre for og drøfte norsk og samisk skolehistorie og den betydningen skolen har i et demokratisk samfunn og i en globalisert verden.
- kan fra tidlig i studiet anvende vitenskapsteoretisk og metodisk kunnskap i utformingen av FoU-prosjekt
- kan i opplæringen begrunne, formidle og bruke dokumenter om menneskerettigheter og barns rettigheter
- kan ivareta livssynsmangfold i samarbeid med elever og foreldre
Generell kompetanse
Studenten:
- kan på et reflektert og faglig grunnlag være i dialog med eleven og deres foresatte om eleven sin læring og utvikling.
- har kunnskap om og kan drøfte didaktiske konsekvenser, utfordringer og muligheter i en skole preget av språklig, kulturelt og religiøst mangfold
Lærerstudiet er et profesjonsstudium der aktiv deltakelse og samarbeidslæring står sentralt. All semesterplan- og timeplanfestet virksomhet i PEL-faget er derfor obligatorisk. Undervisningen vil bli gjennomført i samlet kull, klasser og grupper.
Studiet er organisert slik at undervisning og læring kan foregå på mange læringsarena som forelesninger, nettmøter, kollokviegrupper, seminargrupper, praksis eller diskusjonsforum. I tillegg er selvstudium en vesentlig del av læringsaktiviteten i faget.
Veiledning inngår som en sentral del av undervisnings- og læringsprosessen. Ved å ta i bruk ulike arbeidsmåter må studentene selv være aktive, problematiserende og problemløsende.
I emnet inngår en modul om religion, livvsyn og etikk (RLE) tilsvarende 5 poeng.
Sammensatt vurdering. Alle delene må være godkjent/bestått før man får karakter i emnet.
Obligatorisk deltagelse: Obligatorisk deltakelse på all timeplanlagt undervisning. Krav om tilstedeværelse på minst 80 % av undervisningen. Karakterregel: Godkjent/ikke godkjent. Teller 0/100 av karakteren.
Arbeidskrav: 2 arbeider, teller 0/100 av karakteren, muntlig/skriftlig. individuelt/gruppe, karakterregel: godkjent/ikke godkjent.
Oppgave 1: Tidspunkt: vårsemester. Skriftlig oppgave knyttet til RLE-modulen i de kursiverte læringsutbyttebeskrivelsene. (Teller 20 % av endelig sluttkarakter i emnet). Gradert karakter A-F.
Oppgave 2: Tidspunkt: vårsemester (tilknyttet praksis). Digital bildefortelling eller video, levert som en gruppeoppgave med en refleksjonstekst (Teller 40 % av endelig sluttkarakter i emnet). Gradert karakter A - F.
Muntlig: Tidspunkt: vårsemester. Individuell muntlig eksamen inntil 30 minutter (Teller 40 % av endelig sluttkarakter i emnet). Gradert karakter A - F.
Generell informasjon om hjelpemidler til eksamen finner du her.
Informasjon om ChatGPT/kunstig intelligens mm. finner du her.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
PEL1006 - Pedagogikk og elevkunnskap 1B samisk - 15 Studiepoeng
PEL1009 - Språklig, kulturelt og religiøst mangfold - 7.5 Studiepoeng
PEL1014 - Språklig, kulturelt og religiøst mangfold - samisk - 7.5 Studiepoeng
