##  Norsk 1, del A
KUNNSKAP
Kandidaten
- har omfattende kunnskap om språket som system og språket i bruk og om språkutviklinga hos barn, unge og voksne
- har kunnskap om hva som kjennetegner muntlige, skriftlige og multimodale tekster, tekster på nynorsk og bokmål, i ulike sjangrer og medium
- har kunnskap om et utvalg skjønnlitterære tekster i ulike sjangrer og medier, for ungdom og voksne
- har omfattende kunnskap om lesing, skriving og muntlig kommunikasjon, med vekt på videreutvikling av grunnleggende ferdigheter
FERDIGHETER
Kandidaten
- kan analysere språk og språkbruk og gjøre greie for faglige valg som skal fremme muntlig og skriftlig språkutvikling
- kan vurdere og bruke ulike metoder og ny teknologi i den videre lese- og skriveopplæringa og tilpasse opplæringa for elever med ulik bakgrunn og varierende ferdigheter i norsk
- kan vurdere ulike norskfaglige læremidler, digitale og andre
- mestrer skriftlig nynorsk og bokmål og kan undervise elever i begge målformer
- kan delta muntlig i faglige diskusjoner om språk, litteratur og didaktikk
GENERELL KOMPETANSE
Kandidaten
- kan legge til rette for at elevene videreutvikler grunnleggende språkferdigheter og blir tekstkyndige språkbrukere som kan delta aktivt i klasserommet og på andre sosiale arenaer
- kan planlegge, gjennomføre og reflektere over norskundervisning i sentrale emner og gjøre greie for elev- og trinntilpassa fagdidaktiske valg
- Gjøre greie for innhold, form og tematikk i pensumtekstene og drøfte den litteraturhistoriske plasseringa av dem.
- Gjøre greie for sentrale norske og nordiske forfatterskap før 1900 og drøfte litteraturhistorisk plassering.
Det blir lagt vekt på bruk av varierte og relevante undervisningsmetoder og læringsaktiviteter, som for eksempel individuelt og gruppebasert arbeid, både skriftlig og muntlig, utprøving av ulike metoder, under dette også bruk av praktisk- estetiske tilnærmingsmåter. Praksiserfaringene danner sammen med faglig kunnskap og fagdidaktiske vurderinga den helhetlige kompetansen i faget i utdanninga.
Aktiv deltakelse og samarbeid mellom studentene er en forutsetning for å kunne oppnå emnets læringsutbytter.
S: Skriftlig skoleeksamen, 6 timer. Målform bokmål.
OD: Obligatorisk deltakelse, min. 80% oppmøte.
AK: Studenten skal bestå inntil tre faglige arbeidskrav for å få gå opp til eksamen, f.eks. skriving av fagtekst, skriving i andre sjangrer eller muntlig presentasjon.
