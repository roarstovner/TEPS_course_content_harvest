##  Reformasjoner, europeisk ekspansjon og revolusjoner (1500-1800)
Emnet tar for seg perioden fra de religiøse reformasjonene og religionskrigene på 1500- og 1600-tallet til de politiske og sosiale revolusjonene på slutten av 1700- og begynnelsen av 1800-tallet, med et særlig fokus på den europeiske ekspansjonen og dens konsekvenser for resten av verden, inkludert slaveri.Gjennomgående vil økonomisk, sosial og kulturell utvikling i Norge, Europa og verden for øvrig bli satt i sammenheng.
Undervisningen starter med transformasjonene som anses å ha varslet overgangen fra middelalderen til den tidlige moderne perioden i Europa: Europeisk ekspansjon, oppfinnelsen av den mekaniske trykkpresse med bevegelige typer, reformasjonen, nye statsdannelser og endringer i statsstyret.
For Norges del undersøkes virkningene av at landet ble innlemmet i den dansk-norske staten. Sentrale trekk i europeisk historie i tidlig nytid er eneveldets framvekst og 1700-tallets opplysningstenkning. Samenes tradisjonelle levevis utfordres av statens sosiale og religiøse kontroll og nasjonsgrensenes voksende betydning.
De sosiale og politiske revolusjonene som feide over forskjellige deler av verden vil danne avsluttende kapitler i dette kurset. Eneveldet faller og prinsippet om folkesuverenitet seirer i mange land i Europa og på det amerikanske kontinentet. I Norge slår grunnloven av 1814 fast at bare Stortinget kan vedta lover og ilegge skatter og den sikrer grunnleggende menneske- og borgerrettigheter.
Kunnskaper:
- Studenten skal ha grunnleggende kunnskaper om sentrale hendelser og utviklingsprosesser innenfor norsk og europeisk økonomisk, sosial og politisk historie i en global kontekst fra ca. 1500 til ca. 1850.
- Studenten skal ha kunnskaper om sentrale samfunnsmessige og kulturelle institusjoner, og samspillet mellom disse gjennom periodene.
- Studenten skal ha bred kunnskap om samspillet mellom Norge, Europa og resten av verden, og skal forstå historiske endringer i Norge fra et europeisk og global perspektiv.
Ferdigheter:
- Studenten skal vise evne til å drøfte historiske problemstillinger opp mot hverandre og danne sine egne meninger.
- Studenten kan reflektere over faglig utøvelse og justere denne under veiledning.
- Studenten kan finne, vurdere og henvise til fagstoff fra pensumlitteraturen, og framstille dette slik at det belyser en problemstilling.
Generell kompetanse:
- Studenten skal vise evne til å sette seg inn i relevant faglitteratur.
- Studenten skal vise evne til å formidle relevante kunnskaper fra litteraturen.
- Studenten skal vise evne til å drøfte sentrale problemstillinger fra pensumlitteratur i skriftlig arbeid.
Sammensatt vurdering:
- Obligatorisk deltakelse (OD): 75% på kollokvier eller seminarer, teller 0/100 av karakteren. Karakterregel godkjent/ikke godkjent.
- Mappe (MA): 4 innleveringer. Vurderes A-F
Eksamenen kan besvares enten på norsk eller engelsk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
HIS1003 - Reformasjoner, europeisk ekspansjon og revolusjoner (1500-1850) - 10 Studiepoeng
