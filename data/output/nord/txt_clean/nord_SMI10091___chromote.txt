##  Sørsamisk 1 del 1
Sørsamisk 1 er et studium i sørsamisk tale- og skriftspråk. Studiet inngår som del av grunnskolelærerutdanning og gir undervisningskompetanse i grunnskolens 1-7 (Forskrift til opplæringslova §14-2).
Gjennom sørsamisk 1 vil studenten styrke og videreutvikle egen språkferdighet både i tale og skrift, få bedret innsikt i og kunnskap om sørsamisk litteratur og kultur, få innsikt i fagdidaktikk og få et selvstendig forhold til faget og grunnlag for videre faglig utvikling.
Sørsamisk 1 består av sørsamisk språkkunnskap, sørsamisk litteratur og kultur, og fagdidaktikk. Under språkkunnskap behandles språket som system, variasjon og norm, praktisk språkbruk og språkrøkt. Under litteratur og kultur behandles samisk litteratur og samene i litteraturen, fortellertradisjon, samisk barndom og oppvekstvilkår og kuturforståelse og tradisjonskunnskap. Innenfor fagdidaktikken behandles samisk som fag i skolen og utfordringer i sørsamisk undervisning, lokalt utviklingsarbeid, flerspråklighet, IKT og undervisningsteknologi og vurderingsarbeid.
Emnet er en integrert del av Sørsamisk grunnskolelærerutdanning 1-7.
Enkeltemnesøkere må ha fullført lærerutdanning og ellers tilfredsstille språkkravet for opptak til Sørsamisk grunnskolelærerutdanning.
Emnet er en integrert del av Sørsamisk grunnskolelærerutdanning 1-7.
Enkeltemnesøkere må ha fullført lærerutdanning og ellers tilfredsstille språkkravet for opptak til Sørsamisk grunnskolelærerutdanning.
KUNNSKAP
Studenten
- har kunnskap om den grunnleggende strukturen i sørsamisk i tilknytning til fonologi, morfologi og syntaks
- har kunnskap om sanger, joik, fortellinger, litteratur og andre kulturelle uttrykk som kan brukes i undervisning av barn og unge
- har bred kunnskap om flerspråklighet og flerspråklig undervisning
- har kunnskap om tilegnelse av ordforråd og om metoder som fremmer muntlige språkferdigheter
- har kunnskap om lokalt pedagogisk utviklingsarbeid
- har basiskunnskap om samiskspråklige rettigheter og tilbud for barn og unge, særlig på trinn 1-7
FERDIGHETER
Studenten
- behersker sørsamisk ortografi i teori og praksis
- kan planlegge, lede og vurdere elevers læringsarbeid på en måte som tar hensyn til mangfoldet i elevgruppen når det gjelder ulike behov og ulik språklig bakgrunn
- kan bruke kunnskap om språk og språkutvikling i språkstimulerende arbeid og kan gjøre greie for fagdidaktiske valg som skal fremme muntlig og skriftlig språkutvikling for alle elever
GENERELL KOMPETANSE
Studenten
- kan formidle relevant fagstoff og kommunisere på sørsamisk på en måte som er tilpasset målgruppen
- kan legge til rette for at elevene utvikler og videreutvikler grunnleggende språkferdigheter og blir aktive språkbrukere som kan delta aktivt i klasserommet og på andre sosiale arenaer
- kan legge til rette for kommunikativ samhandling og et læringsmiljø som motiverer elevene til å bruke samisk aktivt både i og utenfor klasserommet
Obligatorisk.
Kan tilbys som frittstående enkeltemne.
Sammensatt vurdering - alle delene må være godkjent/bestått for å få karakter i emnet
Obligatorisk deltakelse (OD): Studenten må delta på minst 80% av undervisningen. Obligatorisk deltakelse må være godkjent for å få endelig karakter i emnet.
Arbeidskrav (AK): Studenten skal levere inntil 3 arbeidskrav som er skriftlig/muntlig. Arbeidskravene skal dekke både språkkunnskap/språkvitenskap (teoretisk og praktisk) og fagdidaktikk. Arbeidskravet må være godkjent for å få endelig karakter i emnet.
## Vurdering
Skriftlig individuell oppgave (OP). Teller 50/100 av karakteren.
Muntlig individuell eksamen på 30 minutter (M). Teller 50/100 av karakteren.
Karakterskala A-F
Som hjelpemidler til muntlig eksamen kan studentene bruke godkjente ordbøker og ordlister i sørsamisk- norsk, norsk-sørsamisk, sørsamisk- svensk, svensk-sørsamisk, samt gjeldende læreplan for grunnskolen. Studenten kan også bruke et A4-ark med notater ved muntlig eksamen.
Studenten kan bruke alle tilgjengelige hjelpemidler til skriftlig oppgave.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk. Informasjon om fusk og plagiat: https://www.nord.no/student/eksamen/fusk-og-plagiat
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
SMI1001 - Sørsamisk 1 del 1 - 15 Studiepoeng
