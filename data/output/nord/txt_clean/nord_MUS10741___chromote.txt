##  Profesjonsfag, del 1
Det er to moduler i profesjonsfag, del 1:
- pedagogikk og
- musikkpedagogikk/-didaktikk.
Det er nær kopling mellom undervisningen og grunnskolepraksis (5.-7. trinn).
Spesielle fokusområder er:
- Skolens og musikkundervisningens mandat, formål og lovgrunnlag
- Læreplan
- Planlegging, gjennomføring og evaluering
- Didaktiske prinsipper og begrep
- Faglærerrollen
- Læringsteorier
Emnet er obligatorisk for Lærerutdanning i praktiske og estetiske fag for trinn 1-13, musikk.
For studenter som ønsker å velge overgang fra årsstudium til MALUPE er emnet obligatorisk.
For studenter som kun tar årsstudium erstattes emnet med musikkhistorie. .
Kunnskap
Studenten
- har kunnskap om grunnskolens lovgrunnlag, herunder formål, verdigrunnlag og læreplaner
- har kunnskap om planlegging, gjennomføring, evaluering og observering av musikkundervisning i grunnskolen.
- har innsikt i grunnleggende generell didaktisk og musikkdidaktisk tenkning
- har kunnskap om sentrale didaktiske begrep, prinsipper og læringsteorier
- har grunnleggende innsikt i ulike måter å legitimere musikkpedagogisk virksomhet på
- har kunnskap om barn og unges oppvekstmiljø, hvordan det sosiale miljøet påvirker læringsmiljøet, og innsikt i hvordan man i lærerrollen utvikler gode relasjoner til og mellom elever
- har grunnleggende kunnskap om bruk av samisk musikk og kultur i musikkundervisning
Ferdighet
Studenten
- kan anvende fagbegrep og begrunne sine didaktiske valg i teori om læring og undervisning
- kan planlegge musikkundervisning i grunnskolen tilpasset elevenes forutsetninger
- kan legge til rette for elevers kreative prosesser, estetisk erfaring og kritisk refleksjon i grunnskolen
- Kan kritisk drøfte profesjonsetiske dilemmaer og utfordringer
Generell kompetanse
Studenten
- kan anvende sentralt fagstoff i skriftlig og muntlig form i henhold til gitte krav
- kan vurdere og reflektere over egen og andres musikkundervisning i grunnskolen
- kan gjøre rede for lærerrollens utvikling, utfordringer og muligheter læreren står overfor i en kompleks samtid og i møtet med en uviss fremtid
Undervisning på studiestedet
Forelesninger og studentaktive læringsformer (for eksempel framlegg, undervisning, egenrefleksjon, arbeid i grupper, rollespill og multimodale læringsformer).
Det er nødvendig med deltakelse og aktivt samarbeid mellom studentene for å kunne oppnå utbytteformuleringene.
Obligatorisk Deltakelse (OD) i undervisning, minimum 80 %, og i avtalt studentstyrt aktivitet. OD må være godkjent for å få gå opp til eksamen.
Arbeidskrav (AK):
- 2 stk. Arbeidskravene gis som hhv skriftlige/multimodale innleveringer og muntlige/praktiske presentasjoner. Nærmere beskrivelse angitt i semesterplan.
- Ett av arbeidskravene er en fagoppgave tilknyttet praksis i grunnskolen.
Godkjent arbeidskrav settes som vilkår for å få endelig karakter i emnet.
Hjemmeeksamen (HJ):
- Gradert karakter A-F, individuell vurdering, teller 100/100 av karakteren
- Varighet: tre dager
På vitnemålet slås karakteren i Profesjonsfag del 1, del 2, del 3 og del 4 sammen til èn karakter. Hver del vektes 20 %.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS1050 - Profesjonsfag, del 1 - 10 Studiepoeng
