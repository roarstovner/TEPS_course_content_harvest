##  Matematikk 1B, 1-7
Matematikk 1B bygger videre på matematikk 1A, hvor studentene ble kjent med hva det vil si å være matematikklærer og å undervise i tråd med forskningsbasert kunnskap.
I dette emnet skal studentene videreutvikle sin fagkunnskap og fagdidaktiske kunnskap, og bli tryggere i rollen som kommende matematikklærere.
Viktige tema i emnet er læring og undervisning innenfor:
- Algebra
- Geometri og måling
- Statistikk og sannsynlighet
Studentene lærer om hvordan barn utvikler:
- Algebraisk, geometrisk og stokastisk tenkning
- Forståelse for måling
Opptak til programmet.
Dersom det er ledige plasser på emnet kan det tilbys frittstående for kvalifiserte søkere.
KUNNSKAPER
Studenten skal
- ha kunnskap om geometri, måling, beskrivende statistikk, grunnleggende sannsynlighet og algebra
- ha kunnskap om hvordan barn utvikler geometrisk, stokastisk og algebraisk tenkning, inkludert funksjonstenkning
- ha undervisningskunnskap i måling, og om hvordan måling relateres til barns utvikling av algebraisk og geometrisk tenking, samt tallforståelse
- ha kunnskap om sammenhengen mellom lærerens undervisningsmetode og elevenes læring
- ha kunnskap om bruk av konkretiseringsmateriale og IKT som verktøy i undervisning
- ha kunnskap om matematikk i barnehagen og om overgangen fra barnehage til skole
- ha grunnleggende kunnskap om matematikkvansker
FERDIGHETER
Studenten skal
- kunne planlegge, gjennomføre og vurdere matematikkundervisning for alle elever på 1.-7. trinn med utgangspunkt i elevenes forkunnskaper og forankret i forskning
- kunne bruke arbeidsmåter som fremmer elevenes undring, kreativitet og evne til å arbeide systematisk med utforskende aktiviteter, resonnering og argumentasjon
- kunne kommunisere med elever, lytte til, vurdere, gjøre bruk av elevers innspill og stimulere elevenes matematiske tenking
- kunne analysere, vurdere og reflektere over elevers tenkemåter, argumentasjon, løsningsmetoder og vanlige misoppfatninger ut fra relevant teori
- kunne vurdere elevenes kunnskap og faglige utvikling basert på relevant teori
GENERELL KOMPETANSE
Studenten skal
- ha innsikt i matematikkfagets betydning som allmenndannende fag
Læringsutbytter som gjelder nasjonal deleksamen (5 stp):
Studenten skal innen algebraisk tenking
- ha dybdekunnskap om matematikken elevene arbeider med på barnetrinnet med spesiell vekt på begynneropplæringen
- ha kunnskap om ulike representasjonsformer og hvilken betydning overganger mellom representasjoner kan ha for elevers læring
- ha kunnskap om bruk av ulike læremidler, både digitale og andre, og muligheter og begrensninger ved slike læremidler
- kunne analysere og vurdere elevers argumentasjon og løsningsmetoder ut fra ulike perspektiv på kunnskap og læring
Det vil bli lagt vekt på varierte arbeidsformer, spesielt med tanke på å forberede studentene på arbeidsmåter de selv vil måtte praktisere med egne elever. Undervisningen vil bestå av studentaktive læringsformer som problemløsing, gruppearbeid, individuelt arbeid og samtaler/diskusjoner. Bruk av IKT som læringsstøtte i undervisningsarbeidet vil også bli vektlagt. Hver student skal gjennomføre arbeidsoppgaver knyttet til praksis.
Aktiv deltakelse og samarbeid mellom studentene er en forutsetning for å kunne oppnå emnets læringsutbytter.
Arbeidskrav (AK): Studentene skal gjennomføre 2 - 3 arbeidskrav, som kan være skriftlige innleveringer, prøver eller muntlige presentasjoner. Vurdering: Godkjent / Ikke godkjent.
Obligatorisk deltakelse (OD): Minimum 80% deltakelse i undervisning. Vurdering: Godkjent / Ikke godkjent.
AK og OD må være godkjent for å få endelig karakter i emnet.
## Vurdering
- Oppgave (OP): Et skriftlig arbeid. Vurdering: A-F. Individuell. Teller 67% av endelig karakter.
- Skriftlig eksamen (SK/S) - Nasjonal deleksamen i matematikk: 4 timer. Vurdering: A-F. Teller 33% av endelig karakter.
Begge eksamenskomponenter må være bestått for å få endelig karakter i emnet.
Penn, linjal, og inntil 2 stk tospråklige ordbøker
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MAT1005 - Matematikk 1B, 5-10 - 15 Studiepoeng
MAT1009 - Matematikk 1B - 15 Studiepoeng
MAT1017 - Matematikk 1C - Geometri og geometrisk tenkning for lærere - 15 Studiepoeng
MAT1018 - Matematikk 1D - Algebra og algebraisk tenkning, 1-7 - 7.5 Studiepoeng
