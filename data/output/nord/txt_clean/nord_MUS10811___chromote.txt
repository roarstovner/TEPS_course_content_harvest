##  Sang og spill 1.1
Utøve og lage musikk!
Du vil gjennom semesteret bli kjent med mange ulike instrumenter og få erfaring med hvordan de kan anvendes i ulike samspillsituasjoner.
Forbeholdt studenter på følgende studieprogram ved Nord universitet:
- lærerutdanning i praktiske og estetiske fag (malupe), bachelor i musikk og årsstudium i musikk.
Kunnskap
Studenten
- har grunnleggende relevant instrumentkunnskap
- har grunnleggende kunnskap om repertoar i samspill og i ulike framføringssammenhenger
- har grunnleggende kunnskap om metodikk knyttet til stemmebruk og instrumentopplæring
Ferdigheter
Studenten
- kan uttrykke seg gjennom stemme, spill og bevegelse alene og sammen med andre
- kan eksperimentere og lage nye uttrykk med instrumenter, kropp, stemme eller lyd fra andre kilder gjennom kreativ utforsking
- kan bruke teknologi og digitale verktøy til å lage, øve inn og bearbeide musikk
Generell kompetanse
Studenten
- kan samarbeide med andre og bidra til medvirkning og et inkluderende fellesskap i musikalske aktiviteter
- kan tilrettelegge for skapende og utøvende opplegg på ulike arenaer
Fysisk undervisning på Levanger.
Undervisningen vil foregå i klasse og i grupper. Undervisningsformene, som også involverer bruk av digitale verktøy, varierer mellom praktisk musisering, gruppearbeid og diskusjoner. Studentaktive læringsformer står sentralt, og studentene vil få fortløpende veiledning. Det forventes en stor grad av egeninnsats i emnet.
Sammensatt vurdering - alle delene må være godkjent/bestått for å få karakter i emnet.
Obligatorisk deltakelse (OD)
Det kreves minimum 80 prosent obligatorisk deltakelse i undervisningen for å få avsluttende vurdering i emnet. Vurderingsuttrykk: Godkjent/ikke godkjent. Teller 0/100 av karakteren.
Arbeidskrav (AK)
Arbeidskrav er spesifisert i emnets semesterplan og skal være godkjent for å få avsluttende vurdering i emnet. Vurderingsuttrykk: Godkjent/ikke godkjent. Teller 0/100 av karakteren.
Eksamensform
Praktisk gruppeeksamen (PE).
Varighet: Inntil 1 time per gruppe. Individuell karakter.
Vurderingsuttrykk: Bestått/ikke bestått. Teller 100/100 av karakteren.
Ingen ut over de som angis i eksamensoppgaven.
Å generere besvarelse ved hjelp av ChatGPT eller lignende kunstig intelligens og levere den helt eller delvis som egen besvarelse er å regne som fusk.
