##  Lærerrollen i kroppsøving og idrettsfag
KUNNSKAP
Studenten
- Har kunnskap om pedagogisk og didaktisk teori og vitenskapelig basis
- Har kunnskap om innholdet i og begrunnelsene for de sentrale styringsdokumentene som regulerer skolens virksomhet og om utfordringer knyttet til kroppsøving og idrettsfag, samt matematikk og norsk.
- Har kunnskap om motivasjon, tilpasset opplæring og utfordringer i læringsarbeidet for ulike elevgrupper
FERDIGHET
Studenten
- Kan legge til rette for elevenes motivasjon, læring og utvikling med utgangspunkt i kunnskap om skolens styringsdokumenter og lokale planer
- Kan bruke leik som innfallsvinkel til læring og opplevelse innen idrett, dans, friluftsliv og nye alternative bevegelsesformer
- Kan fremme læring gjennom kommunikasjon og samhandling med elevene
GENERELL KOMPETANSE
Studenten
- Kan på et reflektert og faglig grunnlag etablere og være i dialog med elevene og deres foresatte om elevenes faglige, kulturelle, personlige og sosiale læring og utvikling
- Kan kommunisere og analysere profesjonsetiske dilemmaer og utfordringer både med foresatte, kolleger og andre samarbeidspartnere.
- Har kunnskap, engasjement og metoder for å videreutvikle seg selv, sitt fag og sin profesjon gjennom kollegialt samarbeid og samhandling med eksterne aktører
Med utgangspunkt i teori og praksis skal studenten gjennom undervisning, veiledning og egentrening og arbeid i ulike grupper oppnå de læringsutbyttene som er satt for emnet.
Det vil være obligatorisk deltakelse ved studentpresentasjoner og eksamener, og ved bestemte undervisningsøkter. Emnets arbeidsplan definerer dette nærmere.
Det er nødvendig med deltakelse og aktivt samarbeid mellom studentene for å kunne oppnå de ønskede utbytteformuleringer vi har satt for emnet. Her vil blant annet undervisning, veiledning, egentrening og andre interaktive prosesser mellom medstudenter og mellom studenter og lærere være essensielt.
Samlet vurdering
- Obligatorisk deltakelse: Obligatorisk deltakelse i undervisning, minimum 80%, og i avtalt studentstyrt aktivitet. Obligatorisk deltakelse må være godkjent for å få gå opp til eksamen.
- Hjemmeeksamen. Individuell. Varighet 3 dager. Karakteruttrykk A-F
