Masterfordypningen har et særlig ansvar for å ivareta den integrerte profesjonsutdanningen på høyere nivå og for å følge opp studentens forskningsbaserte praksisstudium. Gjennom emnet skal studentene skaffe seg inngående og avansert kunnskap fordelt på tre moduler; utdanning for bærekraftig utdanning, uteskole og fagdidaktikk.
Utdanning for bærekraftig utdanning
FNs bærekraftsmål for 2030 er verdens felles arbeidsplan for en bærekraftig utvikling. Bærekraftig utvikling er et av de tverrfaglige temaene i de nye læreplanene med mål om å gi en helhetlig undervisning som viser det globale samspillet mellom sosiale, økonomiske og miljømessige forhold, og hvordan verdens utfordringer henger sammen. Det er derfor viktig at lærere i naturfag som et regifag i dette tverrfaglige temaet har dyp/bred forståelse for kompleksiteten i utfordringene og hvordan man kan legge opp til undervisning som fremmer handlingskompetanse for en bærekraftig utvikling.
Uteskole
Uteskole i et naturfaglig perspektiv kan ha mange ulike vinklinger. I dette emnet vil fokus være natur som læringsrom for de yngste elevene gjennom å legge til rette for kunnskap om og forståelse av økologiske sammenhenger. Et viktig læringsmål er å skille mellom menneskeskapte miljø og natur, som for eksempel mellom kulturskog og naturskog. Dybdekunnskap i en utvalgt naturtype vil gi studentene et godt grunnlag for senere naturfagundervisning gjennom blant annet inngående kjennskap til nøkkelelementer, nøkkelarter, rødlistede arter og interaksjoner mellom artene. Didaktikk og fag skal sees i sammenheng.
Fagdidaktikk
Modulen tar for seg sentrale didaktiske problemstillinger innenfor naturfaget. Det vil bli lagt vekt på å lese aktuell fagdidaktisk litteratur og diskutere innhold og resultater knyttet til naturfagundervisning i norsk skole. Litteratur og metoder vil ligge i forskningsfronten.
KUNNSKAP
Utdanning for bærekraftig utvikling
Kandidaten har
- avansert kunnskap om sentrale temaer, teorier og problemstillinger knyttet til bærekraftig utvikling og naturvitenskapelige miljøutfordringer
- inngående kunnskap om undervisning for bærekraftig utvikling
