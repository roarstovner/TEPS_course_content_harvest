##  Norsk politikk og Norge i verden
Emnet gir en grunnleggende innføring i oppbyggingen og virkemåten til det norske politiske og administrative styringssystemet på nasjonalt, regional og lokalt nivå. Studentene gis en grunnleggende innføring i den parlamentariske styringskjeden i Norge, samt i politisk agendasetting og prosesser for politikkutforming, politiske beslutninger og iverksetting av offentlig politikk.
I tillegg har emnet et fokus på norske innenriks- og utenrikspolitiske interesser, hvordan disse fremmes internasjonalt, og hvordan norsk politikkutforming påvirkes av internasjonale organisasjoner og avtaler, spesielt NATO, FN og forholdet til EU gjennom EØS-avtalen.
Dette emnet gir en grundig innføring i hvordan det norske politiske og administrative styringssystemet fungerer på nasjonalt, regionalt og lokalt nivå. Hovedfokuset er på den parlamentariske styringskjeden i Norge, med særlig vekt på hvordan Stortinget og regjeringen er sammensatt og fungerer, samt sentrale temaer som demokrati, maktfordeling og nasjonale interesser. I tillegg dekker emnet politiske partier, politiske skillelinjer, valg og velgeratferd. Studentene får også en innføring i politisk agendasetting, og blir kjent med prosessene for utforming, beslutning og iverksetting av offentlig politikk.
Emnet utforsker også norske politikkområder og interesser, og hvordan internasjonalt samarbeid og avtaler som NATO, FN og EU påvirker Norges handlingsrom både innenriks og utenriks. Herunder blir studentene kjent med hvordan internasjonale målsetninger og prinsipper - slik som FNs bærekraftsmål - må hensyntas på nasjonalt og lokalt styringsnivå i Norge.
Kunnskap
- Ha bred kunnskap om oppbyggingen og virkemåten til sentrale norske politiske og administrative institusjoner på nasjonalt, regionalt og lokalt nivå
- Ha kunnskap om hvordan offentlig politikk utformes og iverksettes, og kjenner til forskningsarbeid innenfor studiet av offentlig politikk
- Ha inngående kunnskap om Norges forhold til EU, norsk NATO-medlemskap og norsk utenrikspolitikk
- Kunne oppdatere sin kunnskap om norsk politikk og Norges utenrikspolitiske posisjon
Ferdigheter
- Kunne gjøre rede for grunnleggende begreper i studiet av norsk offentlig politikk og administrasjon
- Kunne gjøre rede for sentrale norske politikkområder og hvordan norske interesser fremmes internasjonalt basert på forskningsarbeid innenfor faget
- Kunne vurdere betydningen av internasjonalt samarbeid, avtaler og målsetninger gjennom internasjonale samarbeidsorganer for norsk innenriks- og utenrikspolitikk
- Kan reflektere over egen faglig utøvelse og justere denne basert på tilbakemeldinger og veiledning
Generell kompetanse
- Kan anvende og formidle forskningsbasert kunnskap i faglige og allmennpolitiske diskusjoner om sentrale spørsmål som gjelder de politiske styringssystemene i Norge, sentrale norske politikkområder, og hvordan norsk politikkutforming og interessehevding påvirkes av internasjonale organisasjoner og avtaler
- Studenten skal kunne diskutere fagdidaktiske spørsmål
- Arbeidskrav - skriftlig individuell oppgave 4-5 sider. Intern sensur. Godkjent/ikke godkjent. Arbeidskrav må være godkjent før studenten kan delta på skoleeksamen. Dersom arbeidskravet ikke godkjennes får studenten mulighet til å levere et nytt forsøk.
- Skoleeksamen 4 timer - Karakter A-F, hvor F er stryk.
Eksamenssted følger undervisningssted. Eksamensspråk er primært norsk, men studenter kan også levere eksamen på engelsk eller annet skandinavisk språk.
Å generere besvarelse ved hjelp av kunstig intelligens (KI) verktøy, som ChatGPT eller lignende, og levere den helt eller delvis som egen besvarelse er å regne som fusk
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
PO111S - Norsk politikk og Norge i verden - 10 Studiepoeng
