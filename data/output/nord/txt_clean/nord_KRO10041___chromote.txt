##  Kroppsøving 1B, 5-10
Ingen utover opptakskravet til studieprogrammet Grunnskolelærerutdanningen 5 - 10.
Emnet kan også søkes på via enkeltemneopptak.
Kunnskap
Studenten
- har kunnskap om kroppsøving og kroppslig læring i tverrfaglig sammenheng
- har kunnskap om fagdidaktisk forskning i kroppsøving
- har kunnskap om begrepet fair play og respekt for andre i tilknytning til kroppsøving
- har kunnskap om kroppen i bevegelse, spesielt med tanke på læring av bevegelsesaktiviteter
Ferdigheter
Studenten
- kan arbeide tverrfaglig med utgangspunkt i kroppsøving
- kan planlegge, gjennomføre og vurdere undervisning i uteaktiviteter, ballspill, dans og naturferdsel
- kan legge til rette for læringsarbeid som kan fremme bevegelsesglede i variert idretts- og bevegelsesaktivitet, leik, dans og friluftsliv
- kan vurdere elevens kroppslige læring og gi læringsfremmende tilbakemeldinger innenfor de praktiske aktiviteter i emnet
- kan utvikle og bruke egne ferdigheter og kunnskaper i friluftsliv, ballspill, dans, ski og skøyter med tanke på undervisning i kroppsøving
- kan utforske egne kroppslige uttrykk, lede og gjennomføre skapende prosesser hvor bevegelseserfaring og refleksjon er sentralt
Generell kompetanse
Studenten
- kan arbeide med mangfold og forskjellighet i kroppsøving og i tverrfaglig perspektiv
- kan utøve profesjonalitet som kroppsøvingslærer
Praktisk undervisning ute og inne og teoretisk undervisning.
Selvstendig arbeid og arbeidskrav individuelt og i gruppe.
Sammensatt vurdering - alle delene må være godkjent/bestått for å få endelig karakter i emnet.
Obligatorisk deltakelse (OD): minimum 80 prosent oppmøte. Karakterregel: Godkjent/ikke godkjent.
Arbeidskrav (AK): Ett arbeidskrav, som beskrives nærmere i emnets arbeidsplan. Karakterregel: Godkjent/ikke godkjent.
Skriftlig skoleeksamen: Individuell skriftlig skoleeksamen, med varighet på 5 timer. Teller 100% av karakteren. Karakterregel: A-F.
