##  Praksis 5. periode
Bestått praksis andre studieår.
Emnet er for studenter tatt opp på lektorutdanning i kroppsøving og idrettsfag.
KUNNSKAP
Studenten:
- har kunnskap om læreprosesser, tilrettelegging av undervisning, arbeidsmåter og vurderingsformer som fremmer gode inkluderende klasse- og læringsmiljø
- har kunnskap om praktiske, faglige og pedagogiske utfordringer i skolen
- har kunnskap om elevenes forutsetninger og utvikling som utgangspunkt for tilpasset opplæring
- har kunnskap om metoder knyttet til forsknings- og utviklingsarbeid i skolen
FERDIGHETER
Studenten:
- kan planlegge, gjennomføre og vurdere undervisning med utgangspunkt i nasjonale og lokale planer
- kan lede gode læringsprosesser med utgangspunkt i ulike arbeidsmåter og mål for undervisningen
- kan reflektere over og vurdere, velge og bruke ulike kartleggingsverktøy og på bakgrunn av resultat følge opp den enkelte elev
- kan kritisk analysere relevant forskningsarbeid knyttet til skole og undervisning
- kan initiere, planlegge, iverksette og vurdere utviklings- og endringsarbeid i skolen
- kan anvende vitenskapsteoretisk og forskningsmetodisk kunnskap i utforming av eget forskningsprosjekt
- kan gjennomføre opplæring som fremmer elevenes digitale kompetanse
GENERELL KOMPETANSE
Studenten:
- kan anvende sine kunnskaper og ferdigheter til å gjennomføre lærerfaglige oppgaver for alle elever
- kan engasjere seg i faglige og pedagogiske problemstillinger og kunne argumentere for og ta initiativ til igangsetting og vurdering av ulike endrings- og utviklingsoppgaver knyttet til skolefaglige spørsmål
- kan forholde seg til forskningsetiske problemstillinger
- kan med grunnlag i teori og forskning kritisk vurdere egen og andres praksis
- har videreført utviklingen av egen læreridentitet, kommunikasjons- og relasjonskompetanse basert på profesjonsetiske perspektiv
Praksisopplæring 5. periode har et omfang på 20 dager og gjennomføres i videregående skole. Praksis gjennomføres i grupper på 2-4 studenter. Studentens oppgave er å være en aktiv og interessert deltaker i praksis, og ta sitt ansvar i veiledningen. De viktigste læringsaktivitetene i praksis er planlegging, gjennomføring og vurdering av undervisning, i tillegg til frammøte og deltakelse i:
- Oppstartsmøter
- Refleksjonsseminar/praksisoppsummering
- Evaluering av praksis
Det forutsettes at den enkelte student er kjent med innholdet i "Praksishåndboka", samt retningslinjene for praksis ved fakultetet, og setter seg inn i hvilke krav og forventninger som stilles.
Sammensatt vurdering: Alle delene må være godkjent/bestått før man får karakter i emnet.
- Obligatorisk deltagelse (OD): Det er krav om 100 % tilstedeværelse i praksis. Godkjent/Ikke godkjent. Teller 0/100 av karakteren.
- Praksis (PR): Praksisgjennomføringen vurderes til Bestått/Ikke bestått. Teller 100/100 av karakteren.
