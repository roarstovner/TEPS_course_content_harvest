##  Matematikk 1A, 5-10
Kunnskap
Studenten skal
- Ha undervisningskunnskap om tall og regnearter. Sentralt i temaet er utvikling av tallbegrepet med særlig vekt på brøk, prosent, desimaltall, proporsjonalitet og multiplikativ tenkning.
- ha kunnskap om undersøkende matematikkundervisning og hvordan denne undervisningsformen henger sammen med dybdelæring, kjerneelementer og kompetansemål i læreplanen
- ha kunnskap om interaksjonsmønster, kommunikasjon og språkets rolle for læring av matematikk og ulike syn på læring av matematikk
- ha kunnskap om sammenhengen mellom lærerens undervisningsmetode og elevens utbytte av undervisningen
- ha kunnskap om bruk av modeller, konkretiserings-materiale og digitale ressurser i matematikk- faget
Ferdigheter
Studenten skal
- kunne planlegge, gjennomføre og vurdere matematikkundervisning for alle elever på trinn 5-10, med fokus på elevaktivitet
- kunne bruke arbeidsmåter som tar utgangspunkt i barnas kunnskaper, og fremmer elevenes engasjement, undring, kreativitet og evne til å begrunne og argumentere
- kunne kommunisere med elever, lytte til, vurdere og gjøre bruk av elevers innspill og stimulere elevenes matematiske tenkning
- kunne analysere og vurdere elevers tenkemåter, argumentasjon og løsningsmetoder ut fra relevant teori
Generell kompetanse
Studenten skal
- ha innsikt i matematikkfagets betydning som allmenndannende fag
Det vil bli lagt vekt på varierte arbeidsformer, spesielt med tanke på å forberede studentene på arbeidsmåter de selv vil måtte praktisere med egne elever. Undervisningen vil bestå av studentaktive læringsformer som problemløsing, gruppearbeid, presentasjoner, individuelle oppgaver og samtaler/diskusjoner. Bruk av IKT som læringsstøtte i undervisningsarbeid vil også bli vektlagt. Studentene vil også få anledning til å prøve ut undervisningsideer diskutert i studiet gjennom sin praksis i skolen.
Undervisning kan foregå på engelsk
Arbeidskrav (AK):
Studentene skal gjennomføre 2-3 arbeidskrav, som kan være skriftlige innleveringer, prøver eller muntlige presentasjoner. Vurdering: Godkjent / Ikke godkjent.
Obligatorisk deltakelse (OD):
Minimum 80% deltakelse på all timeplanlagt aktivitet/undervisning. Vurdering: Godkjent / Ikke godkjent.
Skriftlig eksamen (SK/S):
5 timer. Individuell. Teller 100 % av karakteren. Vurdering: A-F
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MA132L - Matematikk 1A, 5-10; Tallære, algebra og funksjonslære - 15 Studiepoeng
MAT1008 - Matematikk 1A - 15 Studiepoeng
MAT1015 - Matematikk 1A - Tall og regning - 5 Studiepoeng
MAT1016 - Matematikk 1B - Læring og undervisning i matematikk 1 - 7.5 Studiepoeng
