##  Biinstrument, vokalt arbeid og stemmebruk 1
Bi-instrument Vokal, gir en grunnleggende innføring i sang og stemmebruk med fokus på det å synge, samt sangglede og repertoarbredde. Emnet tilstreber å gi erfaringer i et vokalt mangfold i form av sjangere, stil og språk. Emnet har som mål å oppøve trygghet til egen stemme og innsikt og forståelse av stemmens muligheter for musikalsk utøvelse.
Emnet vil gi studentene erfaringer med flerstemmighet og solosang og vil i det videre ha fokus på fremføring og formidling. Kunnskap om repertoar og erfaringer med varierte arbeids- og formidlingsformer er vektlagt i emnet og tilpasset vokalt arbeid med barn i grunnskolen. Å innstudere og lede ulike former for sangaktivitet inngår også som en del av studiet, der å arbeide på gehør og øve på ulike former for improvisasjon og arrangering har fokus.
KUNNSKAP
Studenten
- har grunnleggende kunnskap om anatomiske og fysiologiske grunnprinsipper knyttet til bruk av stemmen
- har grunnleggende kunnskap om hvordan stemmen kan brukes, knyttet til ulike målgrupper, sjangere og format
- har kunnskap om ulike didaktiske metoder knyttet til sangaktivitet i grunnskolen.
FERDIGHETER
Studenten
- har grunnleggende tekniske og musikalske ferdigheter i bruk av stemmen
- kan formidle og fremføre repertoar for andre vokalt i grupper og solistisk.
- kan innstudere og lede sanger i undervisningssituasjoner
- har grunnleggende erfaring med mikrofonbruk og bruk av lydanlegg
GENERELL KOMPETANSE
Studenten
- kan formidle egne musikalske oppfatninger og vise evne til refleksjon omkring bruk av stemmen i undervisningssituasjoner
- har holdninger og kunnskap som kan bidra til å skape mestringsfølelse og gode fellesopplevelser med sang hos seg selv og andre
Undervisningen er organisert i hel klasse og med veiledning i grupper og individuelt.
Obligatorisk undervisning fordi studentene har et gjensidig læringsutbytte ved å arbeide sammen. Studiet har en progresjon som fordrer til en viss grad en felles faglig progresjon, ikke minst når det gjelder tilegnelse av repertoar og øving og musisering i fellesskap.
Obligatorisk deltagelse (OD) 80 % for å kunne gå opp til eksamen.
Ett praktisk arbeidskrav (AK) må være godkjent for å få endelig karakter i emnet.
## Vurdering
Praktisk eksamen (PE), 1 del i gruppe, 1 individuell del. Individuell vurdering. Varighet: inntil to timer. Karakteruttrykk: Bestått/Ikke bestått.
Med overlapp menes en faglig likhet mellom emner med samme faginnhold. Du vil derfor få følgende reduksjon i studiepoeng om du har tatt emner som er angitt under:
MUS1064 - Biinstrument, vokalt arbeid og stemmebruk 1 - 2.5 Studiepoeng
