- Kort om emnet
- Forkrav
- Hvem kan ta dette emnet?
- Læringsutbytte
- Læringsformer og aktiviteter
- Arbeidskrav
- Vurdering/eksamen
- Kjernelitteratur
## Kort om emnet
Emnet omhandler det å være lærer i framtidens skole. Sentralt er å skape en forståelse av det samfunnet skolen er en del av, forventninger til lærerrollen og kritisk drøfting av hvordan forskning, erfaringsbasert kunnskap og eget masterprosjekt kan bidra til profesjonsforståelse og skoleutvikling. Emnet bygger på internasjonale perspektiver og studentens egen profesjonsutvikling. Emnet legger vekt på kritisk refleksjon og setter lærerprofesjonen og de praktiske og estetiske fagene, kroppsøving og idrettsfag spesielt, inn i en historisk, kulturell og samfunnsmessig sammenheng.
## Forkrav
Emnet har ingen forkrav, men bygger på LKI400.
## Hvem kan ta dette emnet?
Programstudenter LUPE
## Læringsutbytte
Studenten skal etter gjennomført emne kunne
-
vurdere egen praksis, læreridentitet og profesjonsutvikling i lys av forskningsbasert kunnskap
-
ha innsikt i ulike forståelser av tverrprofesjonelt arbeid og kritisk reflektere over eget bidrag og rolle som lærer i kroppsøving og idrettsfag inn i det tverrprofesjonelle arbeidet
-
gjøre rede for egen praksisteori og ulike tilnærminger til kunnskapsproduksjon og undervisning innenfor det praktiske og estetiske fagområdet, kroppsøving og idrettsfag spesielt
-
bidra til forståelse av etiske og faglige problemstillinger knyttet til samenes status som urfolk, og ulike kulturers bevegelsestradisjoner
-
diskutere utvikling av lærerrolle, kroppsøving og idrettsfag i lys av samfunnsutvikling, bærekraftperspektiv og uvisshet om framtiden
## Læringsformer og aktiviteter
Undervisningen er lagt til både høst- og vårsemesteret. Det legges opp til varierte undervisningsformer og læringsarbeid. Det forventes at studentene opptrer som profesjonsutdannet og forbereder seg, deltar i samarbeid, medvirker og viser ansvar for egen og hverandres læring. Arbeidsformer og læringsaktiviteter vil bli drøftet og utarbeidet i dialog med studentene, eventuelt også med praksisfeltet skole, kroppsøving og idrett som medvirker.
## Arbeidskrav
-
80 % oppmøte
-
Det gis tre innleveringsoppgaver i emnet. De er knyttet til (a) populærvitenskaplig formidling med utgangspunkt i eget masterprosjekt, (b) tverrprofesjonelt arbeid, og (c) faglig og profesjonell utvikling.
Arbeidskravene må være godkjent for å få gå opp til eksamen.
## Vurdering/eksamen
Mappeeksamen basert på arbeidskrav i emnet. Gradert karakter A-F.
Vi gjør oppmerksom på at oppgaver som leveres i Canvas og WISEflow blir sjekket for plagiat.
## Kjernelitteratur
Pensumliste for høsten 2025 og våren 2026.
