- Kort om emnet
- Forkrav
- Hvem kan ta dette emnet?
- Læringsutbytte
- Læringsformer og aktiviteter
- Arbeidskrav
- Vurdering/eksamen
## Kort om emnet
Emnet tar for seg barn og unges læring og utvikling i lys av utviklingsvitenskapelige teorier og konsepter, samt skolens oppdrag, spesielt når det gjelder kroppsøving og idrettsfag, i et historisk lys, og fremveksten av ulike læreplaner i et læreplanteoretisk lys.
Innholdet i emnet har som mål å sette studenten i stand til å forstå og tolke styrende dokumenter, også når de endres, og planlegge og lede en variert undervisning for læring og utvikling med intensjon om å engasjere alle barn og unge.
## Forkrav
Ingen emner i programmet
## Hvem kan ta dette emnet?
Programstudenter LUPE
## Læringsutbytte
Studenten skal etter gjennomført emne kunne
-
gjøre rede for skolens historiske utvikling, herunder kroppsøving og idrett.
-
analysere gjeldende styringsdokumenter i et historisk lys og med utgangspunkt i ulike læreplanteorier.
-
redegjøre for sentrale utviklingsvitenskapelige konsepter og teorier, og diskutere hvordan slike perspektiver påvirker måten å undervise på.
-
begrunne egne valg i undervisning i kroppsøving ut fra faglige mål og kunnskap om barn og ungdoms utvikling og læring.
-
diskutere elevmangfold og inkluderende undervisning ut fra ulike perspektiver på læring og utvikling
## Læringsformer og aktiviteter
Emnet vil bestå av forelesninger, litteraturseminarer og workshops som tar sikte på en integrasjon av teori og praksis.
## Arbeidskrav
-
80 % deltakelse i undervisning
-
2 mappeoppgaver
Arbeidskravene må være godkjent for å kunne gå opp til eksamen.
## Vurdering/eksamen
Individuell skriftlig hjemmeeksamen på maks 3000 ord. Gradert karakter A-F.
Vi gjør oppmerksom på at oppgaver som leveres i Canvas og WISEflow blir sjekket for plagiat.
