- Kort om emnet
- Forkrav
- Hvem kan ta dette emnet?
- Læringsutbytte
- Læringsformer og aktiviteter
- Arbeidskrav
- Vurdering/eksamen
- Reduksjon i studiepoeng
## Kort om emnet
Dette emnet gir studentene en grunnleggende forståelse av sentrale prinsipper og metoder innenfor styrketrening, spensttrening, hurtighetstrening, koordinasjonstrening og utholdenhetstrening. Det legges vekt på å forstå hvordan ulike treningsformer påvirker både prestasjon og helse, samt hvordan man kan måle effekten av treningen. Studentene får også erfaring med å planlegge, gjennomføre og evaluere trening for individer med ulike mål og forutsetninger. I tillegg vil emnet belyse viktigheten av bærekraft og bærekraftig utvikling i sammenheng med trening og fysisk aktivitet.
## Forkrav
Ingen emner i programmet
## Hvem kan ta dette emnet?
Programstudenter LUPE
## Læringsutbytte
Studenten skal etter gjennomført emne kunne
-
anvende arbeidskrav- og kapasitetsanalyser for å forbedre idrettsprestasjoner
-
forklare og anvende treningsprinsippene variasjon, spesifisitet, individualisering, progresjon, adaptasjon og periodisering
-
identifisere og forklare prinsippene for treningsbelastning, inkludert treningsmotstand, treningsintensitet, treningsvarighet og treningsfrekvens
-
identifisere og forklare hva som bestemmer koordinasjon, muskelstyrke, spenst, hurtighet, kondisjon og utholdenhet
-
planlegge, gjennomføre og evaluere trening og testing av koordinasjon, styrke, spenst, hurtighet, og utholdenhet
-
identifisere helseeffekter av fysisk aktivitet og trening
-
identifisere sentrale prinsipper og metoder for mental trening
## Læringsformer og aktiviteter
Undervisningen er en kombinasjon av teoretisk undervisning (50 %) og praktisk aktivitet (50 %). Både teoretiske og praktiske læringsaktiviteter blir presentert i Canvas, inkludert forberedende spørsmål før forelesning (quiz), drøftingsoppgaver etter undervisning, praktiske oppgaver, samt bruk av digitale læringsformer som animasjoner og videoer.
## Arbeidskrav
-
Det kreves minimum 80 % aktiv og konstruktiv deltakelse i de praktiske timene.
-
Tre individuelle innleveringer knyttet til praktisk aktivitet.
Arbeidskrav vurderes godkjent/ ikke godkjent. Godkjent oppmøte kreves før muntlig og skriftlig eksamen.
## Vurdering/eksamen
-
Muntlig eksamen: Gradert karakter. Teller 60 % av emnekarakter.
-
Individuell flervalgeksamen som digital hjemmeeksamen. Gradert karakter. Teller 40 % av emnekarakter.
For å få avsluttende karakter i emnet, må alle deler være bestått.
Vi gjør oppmerksom på at oppgaver som leveres i Canvas og WISEflow blir sjekket for plagiat.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
