- Kort om emnet
- Forkrav
- Hvem kan ta dette emnet?
- Læringsutbytte
- Læringsformer og aktiviteter
- Arbeidskrav
- Vurdering/eksamen
## Kort om emnet
Emnet bygger på LKI120 Friluftsliv i skolen, og gir studentene ytterligere forutsetninger for å skape og tilrettelegge gode læringssituasjoner i natur for elever i kroppsøving og på idrettsfag. Det settes søkelys på lokale friluftslivstradisjoner, kyst- og vannmiljø og samisk kultur. Sentralt i emnet er også arbeid med undervisningsforløp som kan realisere potensialer for tverrfaglig jobbing og mot de tverrfaglige temaene i gjeldende lærerplan.
## Forkrav
Ingen emner i programmet
## Hvem kan ta dette emnet?
Programstudenter LUPE
## Læringsutbytte
Studenten skal etter gjennomført emne kunne:
-
gjennomføre trygg og bærekraftig friluftslivsundervisning i kyst- og vannmiljø.
-
reflektere over naturrommet/stedets betydning for læring
-
argumentere for og kunne utvikle lengre undervisningsforløp i friluftsliv som kan inkludere lokale tradisjoner, samiske kultur og de tverrfaglige temaene.
-
gjøre rede for læring basert på modellen for "langsomt friluftsliv"
-
videreutvikle egen friluftslivsfaglig kompetanse og profesjonelle refleksjon omkring betydningen av bærekraftig og forsvarlig undervisningsplanlegging
## Læringsformer og aktiviteter
Undervisningen foregår vinter og vår i andre år av lærerutdanningen. Det vil bli lagt opp til varierte læringsformer som forelesninger, gruppearbeid og studentdrevet undervisning. Emnet vil medføre turaktivitet utenfor NIH i form av dagsopplegg samt turer som innebærer overnatting. Emnet fokuserer på friluftsliv som kan drives i skolens nærmiljø, og kyst- og vannmiljø er valgt som det sentrale i dette emnet. Studenten må stille med egnet personlig turutstyr til de ulike undervisningsoppleggene.
## Arbeidskrav
-
Krav om 100 % deltakelse på turer (inkludert forarbeid og etterarbeid) og 80 % oppmøte på annen undervisning.
-
Godkjente turplaner i forkant av turer.
-
Presentasjon av fordypningsoppgave.
Arbeidskravet må være godkjent før avsluttende vurdering.
## Vurdering/eksamen
Fordypningsoppgave bestått/ ikke bestått.
-
Studentene skal utvikle et praktisk-pedagogisk undervisningsopplegg i friluftsliv som inkluderer perspektiver tematisert i undervisning. Oppgaveteksten og vurderingskriterier presenteres ved oppstart av emnet.Omfang: 2500 ord.
-
Underveisvurdering - framovermelding.
Vi gjør oppmerksom på at oppgaver som leveres i Canvas og WISEflow blir sjekket for plagiat.
