## NO-009 Kurs i profesjonsskriving for lærere (Vår 2026)

## Innholdsfortegnelse

- Emnet er tilknyttet følgende studieprogram

- Undervisningsspråk

- Læringsutbytte

- Innhold

- Undervisnings- og læringsformer

- Eksamen

## Emnet er tilknyttet følgende studieprogram

-  Grunnskolelærerutdanning for trinn 5-10, 5-årig masterprogram

## Undervisningsspråk

## Læringsutbytte

Kunnskaper

Etter fullført emne skal studenten:

• ha kunnskap om hva som kjennetegner og forventes av tekster som lærere skriver i profesjonen sin

• ha kunnskap om klarspråk og hva som gjør at tekster kommuniserer godt

• ha kunnskap om norsk rettskriving

• ha kunnskap om hjelperessurser for klarspråk og rettskriving

Ferdigheter

Etter fullført emne skal studenten:

• kunne utforme profesjonstekster som kommuniserer godt

• kunne skrive formelt korrekt på bokmål og nynorsk

• kunne bruke hjelperessurser for å oppnå overnevnte punkter

Generell kompetanse

Etter fullført emne skal studenten:

• kunne bruke skriftspråket på en kvalifisert måte i profesjonssammenheng

## Innhold

Kurs i profesjonsskriving bygger på denne formuleringa i Forskrift om rammeplan for grunnskolelærerutdanning for trinn 5-10: "Kandidaten behersker norsk muntlig og skriftlig, både bokmål og nynorsk, og kan bruke språket på en kvalifisert måte i profesjonssammenheng". Kurset gir innsikt i hva det innebærer å kunne skrive i profesjonen som grunnskolelærer, og legger til rette for å oppøve den ferdigheten på en kvalifisert måte. I kurset ser en nærmere på de teksttypene en må kunne mestre i profesjonen, hva det vil si å kommunisere skriftlig på en klar og tydelig måte, samt det å skrive korrekt på begge målformer. Kurset blir avslutta med en skriftlig innleveringsoppgave med prøving i både bokmål og nynorsk.

## Undervisnings- og læringsformer

Kurset er digitalt og gjennomføres på Canvas. Det består av i alt 10 leksjoner, som har et beregna arbeidsomfang på ca. 10 timer til sammen. I tillegg kommer skriveoppgaven.

## Eksamen

Obligatorisk skriveoppgave med prøving i begge målformer. Oppgavesvaret skal leveres i Canvas, og blir vurdert til godkjent/ikke godkjent
