Dette er emnebeskrivelsen for studieåret 2025-2026. Merk at det kan komme endringer.

## Emnekode

MGL0080

## Versjon

1

## Vekting (stp)

30

## Semester undervisningsstart

Høst

## Antall semestre

1

## Vurderingssemester

Høst

## Undervisningsspråk

Engelsk, Norsk

Vis timeplan

## Opptakskrav

Generell studiekompetanse (GSK)

## Innhold

Er du interessert i å skape kunst og kultur som inkluderer og engasjerer barn og unge? Ønsker du å utforske, spille og anvende teater i ulike samfunnskontekster, ved et internasjonalt studium?

Da er vårt emne i teater og drama et bra sted å starte.

Emnet gir en innføring i teater i ulike kontekster, som scenekunst, drama og teaterpedagogikk og anvendte teaterpraksiser, samt hvordan disse kan være relevante i dagens flerkulturelle samfunn innen kunst og kulturfeltet og i ulike former for pedagogisk og sosialt arbeid.

Gjennom studiet får du kunnskap om skuespill, regi, dramaturgi, sceniske virkemidler og arbeidsmetodikk innen ulike teaterformer. Du får erfaring i å skape egne teaterprosjekter, hvor du utvikler ditt eget språk i kollektive kunstneriske arbeidsprosesser i en internasjonal kontekst.

Det vil gjøre deg rustet til å planlegge, skape og lede teaterproduksjoner, kunstneriske prosjekter og andre skapende prosesser i skole-, kultur- og samfunnsliv.

-  Emnet er åpent for nasjonale og internasjonale studenter.

-  Vi jobber tett med kunst-, kultur- og utdanningsinstitusjoner i regionen og har knyttet til oss nasjonale og internasjonale aktører i undervisningen.

-  Studietur til internasjonale teaterfestivaler

-  Ulike praksismuligheter ved Barne- og ungdomsteater, kultur- og utdanningsinstitusjoner.

## Innhold

Emnet er bygget opp rundt tre tema: Skuespill og teaterproduksjon, teater og dramapedagogikk og Anvendt teater. Lærestoff og arbeidsformer tar utgangspunkt i teaterets egenart i ulike samfunnkontekster, som kunst- og kulturfeltet, og ulike former for pedagogisk og sosialt arbeid.

Skuespill og teaterproduksjon

Temaet gir innføring i grunnleggende element og forutsetninger for all scenekunst, med søkelys på skuespill, regi og dramaturgiske virkemidler i teateret.

Studentene vil arbeide med skuespillerteknikker og metodikk som tar utgangspunkt i tradisjonene etter Stanislavskij og Brecht, samt fysiske innganger til scenisk tilstedeværelse i teateret. Improvisasjon, karakterarbeid og scenisk tekstutvikling, individuelt og kollektivt, står sentralt og er en forutsetning for det kunstneriske arbeidet.

Studentene får erfaring i å skape egne teaterprosjekter hvor de utvikler sitt eget språk i kollektive kunstneriske arbeidsprosesser. Emnet anvender teaterproduksjon som læringsmodell, hvor regi, dramaturgi, konseptutvikling, arbeidsmåter og sceniske virkemidler i teateret står sentralt. I tillegg vil forholdet mellom form og innhold utforskes og utdypes.

Dette arbeidet skal gi studentene en praktisk fundert forståelse av de ulike aspekter i en teaterproduksjon, med fokus på dramatisk og episk form. Undervisning og veiledning tar utgangspunkt i sammenhengen mellom praktisk arbeid og teoretisk refleksjon, hvor studentene utvikler kunnskaper og ferdigheter i å planlegge og gjennomføre kollektive kunstneriske prosesser.

Teater og dramapedagogikk

Temaet vektlegger metodiske og kunstpedagogiske aspekter fra drama og teaterfaget knyttet opp til lek, praktiske aktiviteter, interkulturelt arbeid og estetiske læringsprosesser i skole og undervisning.

Studentene skal få erfaring i hvordan teater og dramapedagogikk kan anvendes i interkulturelt arbeid i klasserommet på en måte som fremmer demokrati og aktivt medborgerskap. Studentene skal få kunnskaper og ferdigheter i hvordan teater og dramapedagogikken kan anvendes i praktisk og kreativ læring, hvor intellekt, følelser og kropp aktiveres i en kollektiv utforsking av skolens ulike fag og emner. Disse estetiske læringsprosessene, gjennom sansing, refleksjon og praktisk skapende arbeid, bygger på et holistisk læringssyn som gir dybdelæring og er en forutsetning for elevenes danning og identitetsutvikling.

Studentene får erfaring i å planlegge og gjennomføre teater og dramaundervisning i alle skolens fag, tverrgående emner og tverrfaglige prosjekter, som utvikler interkulturell kompetanse, engasjement, skaperglede og handlekraft hos elevene. Fokus er praktisk kreativ læring i norsk, engelsk, matematikk, naturfag og samfunnsfag.

Anvendt teater

I dette temaet vil studentene anvende erfaring fra de overnevnte temaene: skuespill og teaterproduksjon, teater og dramapedagogikk, for å utforske samfunnsrelevante problemstillinger og fremme sosial utvikling gjennom anvendt teater som verktøy for interkulturell kommunikasjon og relasjonsbygging. Undervisningen vil foregå i nært samarbeid med aktører fra kunst- og kulturfeltet og ulike arenaer for pedagogisk og sosialt arbeid, som Barne- og ungdomsteater, læringssenter og fritidsklubber.

Arbeidet skal gi studentene en praktisk fundert forståelse av ulike aspekter i anvendt teater hvor undervisningen og veiledningen tar utgangspunkt i sammenhengen mellom praktisk arbeid og teoretisk refleksjon. Utgangspunktet er kritisk og humanistisk pedagogikk med vekt på Feire, Boal og Barba. Studentene skal få erfaring i å planlegge workshops og forskjellige interdisplinære kunst- og kulturprosjekter. Studentene vil også få erfaring i å skape anvendt teater for fritidsklubber, lærings- og imigrasjonssenter, samt å utvikle partnerskap i nettverk for nasjonale og internasjonale menneskerettighetsorganisasjoner, som fremmer interkulturell kompetanse, demokrati og aktivt medborgerskap.

## Læringsutbytte

Kunnskaper

En kandidat med fullført og bestått emne har kunnskap om:

-  Sentrale retninger og uttrykksformer i teater, drama og teater pedagogikk og anvendt teater i kunst- og kulturfeltet, skole og samfunnsliv

-  Ulike skuespillteknikker, arbeidsformer, dramaturgi og regimetodikk, med fokus på dramatisk og episk form, som utgangspunkt for skapende scenisk arbeid

-  Sentrale retninger i interkulturelt arbeid i kunst- og kulturfeltet, skole og samfunnsliv

-  Kunstfaglig arbeid som inkluderer barn og unge i en interkulturell kontekst

-  Sentrale trekk innen utviklingen av teateret som kunstform, fra antikken til det moderne gjennombrudd og ulike retninger innen drama og teater som kunstfag i skolen og anvendt teater i ulike samfunns kontekster

-  Estetiske læreprosesser via drama og teater som en forutsetning for læring i grunnskolen, med fokus på fagene norsk, engelsk, matematikk, samfunnsfag og naturfag

-  Interkulturell kommunikasjon i det flerkulturelle klasserommet

-  Evnen til å fungere effektivt på tvers av kulturer, å tenke og handle hensiktsmessig, og å kommunisere og samarbeide med mennesker fra forskjellige kulturelle bakgrunner - enten hjemme eller i utlandet.

-  Tverrfaglig arbeid og metoder i kunstfaglig arbeid.

-  Formidling, kommunikasjon, samarbeid og innovasjon

-  Teknologiske virkemidler og nye medier i det skapende arbeidet innen teater, drama og teater pedagogikk og anvendt teater

Ferdigheter

En kandidat med fullført og bestått emne kan:

-  Mestre grunnleggende ferdigheter i skuespillerteknikk, regi, dramaturgi med særlig vekt på å skape egne teaterproduksjoner i ulike kontekster

-  Mestre grunnleggende ferdigheter med å utforske og anvende dramatisk og episk form i teateret

-  Mestre grunnleggende ferdigheter i metoden for handlende analyse og "devising" i eget skapende arbeid

-  Mestre grunnleggende kunnskap om konseptutvikling, komposisjon og sceniske virkemidler i regiarbeid

-  Kunne beskrive, fortolke og vurdere kunstnerisk og skapende arbeid og kunne anvende denne kunnskapen kritisk og konstruktivt i tilbakemeldings situasjoner

-  Mestre grunnleggende ferdigheter i drama og teater pedagogikk og anvendt teater

-  Planlegge, gjennomføre og legge til rette for praktisk arbeid gjennom estetiske læreprosesser, via drama og teaterfaget, i norsk, engelsk, matematikk, samfunnsfag og naturfag i grunnskolen

-  Ha utviklet et reflektert og erfaringsbasert forhold til drama- og teaterfaglig undervisning i en interkulturel kontekst

-  Mestre grunnleggende ferdigheter i skuespill og teaterproduksjon, drama og teater pedagogikk og anvendt teater i en interkulturell kontekst

-  Planlegge, gjennomføres og evaluere teaterproduksjoner, drama og teater faglige undervisningsopplegg og anvendt teater i tverrfaglige sammenhenger i kunst og kulturliv, skole og samfunnsliv

-  Kunne kritisk reflektere over etiske dilemmaer som oppstår i anvendt teaterarbeid

-  Beherske og aktivt bruke digitale verktøy i teaterproduksjoner, drama og teater pedagogikk og anvendt teater, samt i teoretisk, praktisk og kunstneriske formidling

Generell kompetanse

En kandidat med fullført og bestått emne:

-  Skal kunne planlegge, utvikle og skape teaterproduksjoner i kollektive kunstneriske prosesser i ulike samfunns kontekster, som kunst og kulturfeltet, skole og samfunnliv

-  Kunne anvende teaterets formspråk i utvikling av forestillinger for, av og med barn og unge og ulike samfunnsgrupper

-  Være tett på samfunnsutfordringer og dets mangfold ved å skape kunst og kultur som inkluderer og engasjerer barn og unge

-  Skal kunne planlegge, utvikle og lede drama og teater pedagogisk arbeid i en interkulturell kontekst i skole og utdannings institusjoner

-  Skal kunne stimulerer til engasjement, skaperglede og skaperkraft hos elever gjennom bruk av drama og teater som estetisk læreprosess i skolen

-  Skal kunne utforske samfunns relevante problemstillinger og fremme sosial utvikling gjennom anvendt teater som verktøy, med fokus på demokrati og aktivt medborgerskap.

-  Ha kompetanse i en interkulturell tilnærming i arbeidet, å kunne kombinere det kognitive, det fysiske og det emosjonelle/motivasjonelle som avgjørende aspektene for å forstå ikke bare ytre atferd, men også de uskrevne normene som former ulike kulturer.

-  Ha kompetanse i endring og utviklingsprosesser

## Forkunnskapskrav

## Eksamen / vurdering

Praktisk/ muntlig gruppeeksamen med refleksjons samtale. Studentene deles i grupper som med utgangspunkt i en gitt impuls (tekst, musikk, bilde e.l) lager en teaterforestilling på minimum 15 minutter. Det gis individuell karakter i gruppe, basert på forestillingen og en muntlig refleksjons samtale. Den muntlige samtalen innebærer en analyse og faglig refleksjon over prosess og produkt.

## Vilkår for å gå opp til eksamen/vurdering

Drama og teater i interkulturell kontekst, er et praktisk og teoretisk emne hvor all undervisning og veiledning er obligatorisk. Studenter skal ha 80% tilstedeværelse i faget hvor en kan søke utvidelse i sammenheng med kronisk sykdom, som dokumenteres av lege.

-  Teaterproduksjon: Studentene skal i grupper ha gjennomført et teaterprosjekt som ender opp i åpne publikums forestillinger som spilles i alt 6 ganger

-  Studietur: Studentene oppfordres til å delta på en studietur for å se minimum fem profesjonelle forestillinger for barn/unge. Disse vil bli analysert og vurdert gjennom muntlige gruppesamtaler underveis. Studieturen faller som regel tidlig i semesteret og vil vare 3-4 dager. Alternativet for dette arbeidskravet, vil være at studentene selv ser fem teaterforestillinger for barn/unge og skriver individuelle forestillingsanalyser.

-  Oppleve teaterforestillinger: Studenten skal ha sett minst 5 profesjonelle teaterforestillinger for voksne utenom studieturen. Dette gjøres i samarbeid med Rogaland teater hvor vi får fribilletter til prøve forestillinger.

-  Teater og dramapedagogikk: Studentene skal i gruppe planlegge og gjennomføre et prosjektarbeid innen drama og teaterpedagogikk i grunnskolen, Barne- og ungdomsteateret eller Sølvberget- Stavanger kulturhus. Dette skal gjennomføres minst fire ganger med veiledning. Etter det praktiske arbeidet skal det leveres en skriftlig rapport fra prosjektet. Dette blir samlet vurdert som et godkjent / ikke godkjent arbeidskrav.

-  Mappeoppgave: Studenten skal ha godkjent en skriftlig individuell oppgave i et selvvalgt tema innen: Skuespill- Teaterproduksjon- Drama og teaterpedagogikk- Anvendt teater. Individuelt (2000 ord, +/- 10 %) eller i gruppe ( 3000 ord +/- 10 %)

Alle arbeidskrav må være godkjent for å gå opp til eksamen. Konsekvenser av ikke godkjent arbeidskrav er at adgang til prøving nektes. jf. Forskrift om studier og eksamen ved Universitetet i Stavanger.

Studenter som får et eller flere av arbeidskravene vurdert til ikke godkjent ved første innlevering, gis mulighet for én ny innlevering av oppgaven(e) i bearbeidet form.

## Fagperson(er)

## Faglærer:

## Emneansvarlig:

## Studieprogramleder:

## Praksiskoordinator:

## Arbeidsformer

Kompetanse inne skuespill, teaterproduksjon, teater og dramapedagogikk og anvendt teater kan bare utvikles i utforskende og skapende samspill med andre mennesker.

Undervisningen er organisert i tema/emner, og det praktiske og teoretiske arbeidet vil være gjensidig integrert. Undervisningen består av ulike former for workshop, forelesning, prosjektarbeid, seminarer, kollokvier, selvstudium, veiledning og praktisk arbeid.

## Praksis

15 dager veiledet praksis tilrettelagt for lærerutdanning og egen praksis for studenter som tar årsstudiet.

## Overlapping

## Åpent for

## Opptakskrav

## Emneevaluering

## Litteratur
