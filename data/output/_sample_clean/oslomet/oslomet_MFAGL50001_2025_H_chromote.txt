## Programplaner og emneplaner - Student

## EPN-V2

##  MFAGL5000 Prosjektutvikling og forskningsdesign Emneplan

##  Innledning

I emnet inngår kritisk analyse og refleksjon over forhold som berører skolefaget kunst og håndverk og fagdidaktisk forskning. Utvikling av prosjektskisse med forskningsdesign for egen masteroppgave står sentralt. Studentene skal også foreta en litteraturgjennomgang som forarbeid til masteroppgaven. I emnet drar studenten veksel på kunnskaper og ferdigheter fra tidligere emner.

##  Forkunnskapskrav

Forkunnskapskravet til emnet fremkommer i den innledende delen av fagplanen.

##  Læringsutbytte

Kunnskaper

Studenten:

- har avansert kunnskap om fagfeltets historie, tradisjoner og utviklingspotensial

- har inngående kunnskap om forskning, vitenskapelige tenkemåter og metoder, relevant for å undersøke et avgrenset faglig tema

- har inngående kunnskap om etiske problemstillinger innen fag, undervisning og forskning

Ferdigheter

Studenten:

- kan analysere og kritisk drøfte forholdet mellom fagfeltets historie, innhold, undervisningsmetoder og utviklingspotensial

- kan utvikle et spesialisert forskningsdesign som viser en overordet plan for å belyse og besvare en selvvalgt problemstilling

- kan kritisk vurdere forskningsmetodiske valg for eget forskningsdesign, posisjonere eget prosjekt i forhold til aktuell forskning og reflektere over etiske problemstillinger

- kan anvende avansert fagdidaktisk kunnskap som er relevant for et avgrenset tema på en selvstendig og reflektert måte

Generell kompetanse

- kan kommunisere med ulike målgrupper om faglige problemstillinger og drøftingsperspektiv

- kan anvende kunnskaper og ferdigheter for å bidra til nytenking i en utdanningskontekst

##  Arbeids- og undervisningsformer

Undervisningen består av seminar, individuell veiledning, gruppeoppgaver og forelesninger. Det forutsettes stor grad av selvstendighet i arbeidet med emnet.

##  Arbeidskrav og obligatoriske aktiviteter

Retten til å avlegge eksamen forutsetter godkjente arbeidskrav og deltagelse i bestemte faglige aktiviteter. Se mer informasjon i den innledende delen av fagplanen.

Følgende arbeidskrav er obligatoriske og må være godkjent før eksamen kan avlegges:

- Studenten skal individuelt eller i gruppe på inntil tre velge tema for masteroppgave og levere prosjektskisse på 1800 ord +/- 10 %.

- Studenten skal individuelt eller i gruppe på inntil tre levere en gjennomgang av forskningslitteratur knyttet til masteroppgavens tema med et omfang på 1600 ord +/- 10 %

Studentene skal gjennom prosjektskisse og gjennomgang av forskningslitteratur vise innsikt i det kunnskapsområdet de skal arbeide videre med i masteroppgaven. Arbeidskravet vil danne grunnlag for tildeling av veileder til masteroppgaven.

##  Vurdering og eksamen

Individuell muntlig eksamen i formatet konferansebidrag etter nærmere retningslinjer. Varighet 30 minutter, Studenten holder en muntlig presentasjon på 20 minutter med digitale hjelpemidler. Deretter følger 10 minutter med spørsmål fra sensor.

Ny/utsatt eksamen

Ny/utsatt eksamen arrangeres som ved ordinær eksamen.

##  Hjelpemidler ved eksamen

Alle hjelpemidler er tillatt.

##  Vurderingsuttrykk

Gradert karakterskala fra A til F.

##  Sensorordning

To interne sensorer. En tilsynssensor er tilknyttet emnet, i henhold til retningslinjer for oppnevning og bruk av sensorer ved OsloMet.
