## Fakta om emnet
## Innholdsfortegnelse
- Emnet er tilknyttet følgende studieprogram
- Anbefalte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Vilkår for ny/utsatt eksamen
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter i Grunnskolelærerutdanning 5-10 som velger tysk som undervisningsfag (30 studiepoeng).
## Anbefalte forkunnskaper
Forkunnskaper tilsvarende tysk som fremmedspråk nivå II i videregående skole anbefales.
## Undervisningssemester
6. semester (vår).
## Innhold
I emnet gjennomgås språklige strukturer, utvalgte språklæringsteorier og temaer tilknyttet fremmedspråkundervisning. Det arbeides systematisk med videreutvikling av kommunikativ språkferdigheter. Videre får studentene innsikt i flerspråklighet, vurderingspraksis og tilpasset opplæring i tysk.
## Studentens læringsutbytte etter bestått emne
Kunnskap
Studenten
-
har utvidede kunnskaper om uttale og språklige strukturer som setningsanalyse og morfologi.
-
har kunnskap om flerspråklighet og kontrastiv språklæring.
-
har kunnskap om ordforråd og hvordan videreutvikle det.
-
har kjennskap til et utvalg språklæringsteorier og vurderingsformer.
-
har kunnskaper om hvordan digitale verktøy og læringsressurser kan brukes til å skape bevissthet om språklæring og styrke muntlige og skriftlige ferdigheter.
-
har kjennskap til gjeldende planverk for skolen og Det felleseuropeiske rammeverket for språk som utgangspunkt for faglig og didaktisk utviklingsarbeid.
Ferdigheter
Studenten
-
kan bruke målspråket funksjonelt muntlig og skriftlig i ulike kommunikasjonssituasjoner med variert ordforråd, presisjon, flyt og sammenheng.
-
kan forklare og sammenligne språklige fenomener ved hjelp av relevant terminologi og tilpasset målgruppen.
-
kan forstå og skape muntlige og skriftlige tekster i ulike sjangre og media, samt reflektere over form og innhold.
-
kan planlegge, gjennomføre og evaluere fremmedspråkundervisning og være seg bevisst tilpasning til ulike elevgrupper.
-
kan legge til rette for ulike og varierte vurderingssituasjoner, så vel slutt- som underveisvurdering.
-
kan redegjøre for og reflektere over et utvalg teorier om språklæring.
-
kan velge ut og kritisk vurdere læringsressurser og digitale verktøy og veilede elever i bruken av disse.
Generell kompetanse Studenten
-
er seg bevisst og videreutvikler sin rolle som språkmodell, tilrettelegger av og veileder i språklæring.
-
kan formidle meningsinnhold på tysk på en selvstendig, tilpasset, tydelig og hensiktsmessig måte.
-
kan videreutvikle og kritisk reflektere over egen språklige og didaktiske kompetanse.
-
kan planlegge, lede og evaluere språklæringsarbeidet for mangfoldet av elever.
-
kan arbeide selvstendig og sammen med andre for å identifisere og analysere. elevers læringspotensial og løse utfordringer knyttet til språklæringsprosessen.
## Undervisnings- og læringsformer
Undervisning og veiledning er nettbasert. Etter avtale gis det også mulighet for veiledning på studiested Halden. Undervisningsspråket er tysk, og til dels norsk.
Det er lagt opp til varierte undervisnings- og arbeidsformer på nett, både i nettmøter og gjennom arbeid med fagstoff i for- og etterkant av undervisningen. I nettmøtene gjennomgås sentralt fagstoff og det tilrettelegges for at studentene kan diskutere temaer innen språk, språklæring og fremmedspråkundervisning og gi hverandre tilbakemeldinger. Det tilrettelegges for at studentene kan samarbeide i par og/eller grupper. Bruk av læringsplattform og andre digitale og samarbeidsverktøy er sentrale i studiet. Selvstudium inngår i læringsformene.
Det tilbys veiledning individuelt og/eller i mindre grupper med faglærer og/eller erfarne studenter. Veiledningen omfatter både språklige språkteoretiske og undervisningsrelaterte aspekter samt språklig ferdighetstrening.
-
For studenter i GLU 5-10 ved Høgskolen i Østfold som følger dette emnet: Studentene må i tillegg delta på annen obligatorisk aktivitet i tråd med programplanen for GLU 5-10, se Programplan generell del og Plan for praksis.
-
For studenter i GLU 5-10 fra andre universiteter og høyskoler som følger dette emnet: Studentene må i tillegg delta på annen obligatorisk aktivitet i tråd med programplanen for GLU 5-10 ved egen institusjon.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 6. semester. Se nærmere informasjon i programplan for Grunnskolelærerutdanning 5-10 og Plan for praksis (5-10).
TYS112 har hovedansvar for praksisperioden. Det er knyttet arbeidskrav til praksisperioden, se. pkt. Arbeidskrav.
## Arbeidskrav - vilkår for å avlegge eksamen
-
Deltakelse på profesjonsdager
-
Oppgave relatert til praksis. Muntlig presentasjon (jf. Plan for praksis)
Arbeidskrav vurderes til godkjent / ikke godkjent. Arbeidskrav må være godkjent før studenten kan fremstille seg til eksamen.
## Eksamen
Individuell mappevurdering og individuell muntlig eksamen
Individuell mappe som dokumenterer studentenes aktivitet i emnet. I mappen inngår både muntlige og skriftlige arbeider relatert til innhold i undervisningen og i praksis - disse leveres til angitte datoer. Mappen må inneholde kildehenvisninger og må som helhet være vurdert til bestått før studenten kan fremstille seg til muntlig eksamen.
Individuell muntlig eksamen er en samtale (ca. 30 minutter) omkring mappeoppgavene, der det legges vekt på refleksjon omkring språklige temaer, språklæring og undervisningspraksis. I tillegg vurderes studentens muntlige kommunikasjonsferdigheter.
Muntlig eksamen virker justerende på karakter for mappe, maksimalt ett trinn opp eller ned. Det gis én samlet karakter i emnet etter karakterregel A-F.
Som hovedregel gjennomføres muntlig eksamen på nettet via læringsplattform. Det er også mulig å avlegge eksamen på campus.
## Sensorordning
To interne sensorer, eller én intern og én ekstern sensor.
## Vilkår for ny/utsatt eksamen
Ved ikke bestått karakter på mappen, kan mappens innhold omarbeides én gang for ny vurdering.
Ved forbedring av bestått karakter, må alle mappebidragene leveres på nytt, og deretter må studenten fremstille seg til muntlig eksamen for å få karakter i emnet.
## Evaluering av emnet
Tilbakemelding fra studentene våre er avgjørende for at vi skal kunne tilby best mulige emner og studieprogrammer. Dette emnet evalueres på følgende måte:
-
midtsemesterevaluering
-
løpende evaluering/sluttevaluering
Resultatene behandles av
-
lærergruppe
-
programansvarlig
-
programutvalg
## Litteratur
Gjeldende litteraturliste for 2024 Vår finner du i Leganto
