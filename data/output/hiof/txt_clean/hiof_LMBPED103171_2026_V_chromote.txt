## Fakta om emnet
## Innholdsfortegnelse
- Emnet er tilknyttet følgende studieprogram
- Absolutte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Vilkår for ny/utsatt eksamen
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger profesjonsrettet pedagogikk (150 studiepoeng) som masterfordypning i Grunnskolelærerutdanning 1-7.
Emnet er obligatorisk for studenter som velger profesjonsrettet pedagogikk som skolerelevant fag (30 studiepoeng) i Grunnskolelærerutdanning 1-7 i 6. semester.
## Absolutte forkunnskaper
Bestått PED101 (1-7)
## Undervisningssemester
6. semester (vår).
## Innhold
Dette emnet bygger på PED101 og PED102 og skal gi studenten mer inngående kunnskap, ferdigheter og generell kompetanse til å inkludere elever med ulike utfordringer i den ordinære undervisningen, og å undervise elever med ulike utfordringer knyttet til det å lære innenfor den ordinære undervisningen. I dette emnet vil oppmerksomheten i særlig grad rettes mot planlegging og utvikling av inkluderende læringsfellesskap for elever som har utfordringer med å sanse, kommunisere og/eller lære, og som har behov for individuell tilrettelegging.
Studenten skal få kunnskap utover det som inngår i emne PED102 når det gjelder de vanligste årsakene som ligger til grunn for at noen elever har behov for individuell tilrettelegging. Det gjelder særlig språk-, lese- og skrivevansker, stort læringspotensial og sosiale og emosjonelle vansker.
Studenten skal også få kunnskap og ferdigheter til å vurdere elevers læring og utvikling med tanke på å gi best mulig tilpasset opplæring. Videre skal studenten lære å vurdere når det er behov for å opprette samarbeid med PP-tjenesten og/eller andre hjelpeinstanser for nærmere utredning, og kjenne prosedyrene for dette. I arbeidet med å følge opp elever med individuelt tilrettelagt opplæring (ITO) og andre tiltak er det viktig at studenten har kunnskap om og ferdigheter i å skrive individuelle opplæringsplaner (IOP) og utarbeide og vurdere pedagogiske rapporter, handlingsplaner og evalueringer.
På bakgrunn av forskningsbasert faglig kunnskap og juridiske og etiske overveielser skal studenten få trening i å stille kritiske spørsmål til ulike tilpasningstiltak og spesialpedagogisk praksis og i å analysere og diskutere nye former for inkluderende praksiser. Dette innebærer også bruk av digitale verktøy.
## Studentens læringsutbytte etter bestått emne
Kunnskap
Studenten har
-
kunnskap om spesialpedagogikkens grunnlag og utvikling
-
kunnskap om framveksten av inkluderende pedagogikk
-
forskningsbasert kunnskap om de vanligste læringshemmende utfordringer barn og unge kan oppleve i skolen, med vekt på spesifikke lærevansker og psykososiale vansker.
-
forskningsbasert kunnskap om varierte metodiske og didaktiske tilnærmingsmåter rettet mot elever med ulike læringshemmende utfordringer.
-
forskningsbasert kunnskap om barn og unge med stort læringspotensial og om hvordan skolen kan støtte disse elevenes læring og utvikling
-
bred kunnskap om gjeldende lov- og planverk som ligger til grunn for saksgang for tilpasset opplæring, individuell tilrettelegging og spesialpedagogikk, og samarbeidet med skolens hjelpetjenester
Ferdigheter
Studenten kan
-
legge til rette for og lede inkluderende læringsfellesskap
-
gjennomføre og vurdere forebyggende og støttende tiltak for elever som har eller står i fare for å utvikle læringshemmende vansker.
-
tilpasse gjeldende læreplaner og utvikle individuelle opplæringsplaner for elever med ITO.
-
etablere samarbeid med foresatte, PP-tjenesten og andre hjelpetjenester for å utvikle forsknings- og erfaringsbaserte tiltak for elever med særskilte behov
Generell kompetanse
Studenten
-
har bred kompetanse i å veilede elever med individuell tilrettelegging og andre særskilte behov, og samarbeide med deres foresatte i spørsmål om opplæringens innhold og organisering, særlig ved overgangen barnehagen - barnetrinnet og barnetrinnet - ungdomstrinnet.
-
kan formidle og kritisk drøfte pedagogiske og spesialpedagogiske problemstillinger og dilemmaer knyttet til bl.a. inkludering/ekskludering, individuell tilrettelegging/stigmatisering og fordeler og ulemper ved vanskekategorisering og diagnoser
-
kan ta reflekterte avgjørelser om undervisningens innhold og organisering bygd på juridiske, etiske og faglige argumenter, og evaluere tiltak
-
kan bidra i innovasjonsprosesser knyttet til opplæring av elever med særskilte behov som også innebærer bruk av andre opplæringsarenaer innenfor lokalsamfunnet, og bruk av digitale verktøy
## Undervisnings- og læringsformer
Arbeidsformene vil variere fra forelesninger, seminarer og individuelt studiearbeid, til mer sosiale læringsformer som gruppearbeid med muntlige og skriftlige presentasjoner og tilbakemeldinger fra medstudenter og faglærere. Arbeidsmåtene skal fremme evnen til samarbeid, analyse, drøfting og kritisk refleksjon. Studenten vil gjennom artikkelseminarer videreutvikle akademisk lesing, skriving og profesjonsfaglig refleksjon.
Organiseringen og læringsformene skal være studentaktive og fremme selvregulering og livslang læring.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 6. semester. Se nærmere informasjon i programplan for Grunnskolelærerutdanning 1-7 og Plan for praksis (1-7).
PED103 har ansvar for praksisperioden. Det er arbeidskrav knyttet til praksisperioden, se pkt. Arbeidskrav.
## Arbeidskrav - vilkår for å avlegge eksamen
-
Minimum 80 % deltakelse på undervisning.
-
Deltakelse på profesjonsdager
-
Oppgave i praksis med selvvalgt tema, muntlig presentasjon (jf. Plan for Praksis)
-
Individuell skriftlig innlevering med utgangspunkt i oppgitt tema fra læringsutbyttebeskrivelsene. Oppgaven skal knyttes til teori og følge mal.
Arbeidskrav vurderes til godkjent / ikke godkjent. Arbeidskravene må være godkjent før studenten kan fremstille seg for eksamen.
## Eksamen
Muntlig eksamen i gruppe
Muntlig eksamen gjennomføres i etterkant av praksis.
Studentene skal i praksisgrupper gjennomføre en presentasjon på ca. 20 minutter for en mindre gruppe lærere ved praksisskolen. Tema for presentasjonen gis i forkant av eksamensgjennomføringen, og tar utgangpunkt i en problemstilling som er identifisert i praksis.
Det gis én karakter for medlemmene i gruppen etter karakterregel Bestått / Ikke bestått.
## Sensorordning
To interne sensorer.
## Vilkår for ny/utsatt eksamen
Ved behov kan utsatt eksamen gjennomføres for én kandidat etter nærmere avtale med emneansvarlig.
## Evaluering av emnet
Emnet evalueres i henhold til HiØs kvalitetssystem.
## Litteratur
Gjeldende litteraturliste for 2024 Vår finner du i Leganto
