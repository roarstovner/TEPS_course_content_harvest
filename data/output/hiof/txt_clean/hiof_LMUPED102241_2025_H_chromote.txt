## Fakta om emnet
## Innholdsfortegnelse
- Emnet er tilknyttet følgende studieprogram
- Absolutte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter i Grunnskolelærerutdanning 5-10.
## Absolutte forkunnskaper
Bestått PED101 (5-10)
## Undervisningssemester
5. semester (høst).
## Innhold
Dette emnet skal gi studenten kunnskap om mangfoldet av elever i skolen. Sentrale temaer er mangfold knyttet til både kognitive, emosjonelle, sosiale, kulturelle, språklige og religiøse aspekter og hvilken betydning dette kan ha for barn og unges oppvekst, utvikling og læring.
Emnet omhandler også hvordan læreren kan hjelpe elever med ulike forutsetninger i deres læring og utvikling. Studenten vil få en forståelse for forskjellen mellom tilpasset opplæring og spesialundervisning. Det gis en innføring i vurderingsformer for og av læring. Samarbeid med foreldre og andre eksterne aktører er også sentrale temaer.
## Studentens læringsutbytte etter bestått emne
Kunnskap
Studenten
- har kunnskap om barn og unges identitetsutvikling, sosialiseringsprosesser og oppvekstvilkår
- har kunnskap om skolens samarbeidspartnere og hvordan disse bidrar til å sikre barn og unge god oppvekst
- har kunnskap om elevmangfold med vekt på sosiale-, kulturelle- og språklige aspekter og betydningen dette kan ha for barn og unges oppvekst, utvikling og læring
- har kunnskap om innholdet i og begrunnelsene for sentrale nasjonale og internasjonale reguleringer som gjelder barn og unges rettigheter
- har kunnskap om inkluderende og tilpasset opplæring knyttet til alle elevers forutsetninger og behov
- har kunnskap om barn og unge i sorg og krise, overgrep, mobbing og andre vanskelige livssituasjoner
- har kunnskap om hvordan variasjon i tilgang til digitale ressurser har betydning for læring og identitet
- har kunnskap om varierte vurderingsformer, for og av læring
Ferdigheter
Studenten
- kan tilrettelegge og differensiere opplæringen for elevmangfold i skolen
- kan vurdere elevers læring og gi læringsfremmende tilbakemeldinger med hensyn til retten om tilpasset opplæring
- kan identifisere og legge til rette for læring for elever med særskilte behov
- kan forebygge, identifisere og iverksette tiltak for barn og unge i vanskelige livssituasjoner
- kan veilede elevene i utvikling av deres digitale identiteter og skape rammene for ansvarlig samhandling i digitale omgivelser
Generell kompetanse
Studenten
- kan anvende kunnskap om barn og unges utvikling og læring for tilpasset opplæring
- kan anvende læringsfremmende vurderingsformer på en slik måte at det blir tatt hensyn til retten om tilpasset opplæring
- kan på et reflektert og faglig grunnlag være i dialog med eleven og deres foresatte om elevens læring og utvikling i et pluralistisk samfunn
- kan fremme dialog, gjensidig toleranse og respekt i læringsfellesskap preget av språklig og kulturelt mangfold
## Undervisnings- og læringsformer
Emnet er lagt opp med varierte arbeidsformer.
For at studentene skal få trening i arbeidsmåter de vil trenge i læreryrket samt utvikle profesjonsidentitet, vil de få trening i å planlegge, gjennomføre og vurdere aktiviteter både individuelt og i grupper. Arbeidsmåtene skal fremme evnen til samarbeid, analyse, drøfting, digital dømmekraft og kritisk refleksjon.
Studenten vil gjennom artikkelseminarer få øvelse i å lese vitenskapelige artikler. Gjennom arbeidskrav og veiledning, skal studenten utvikle akademisk lesing, skriving og profesjonsfaglig refleksjon.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 5. semester. Se nærmere informasjon i programplan for Grunnskolelærerutdanning 5-10 og Plan for praksis (5-10).
PED102 har hovedansvar for praksisopplæringen.
## Arbeidskrav - vilkår for å avlegge eksamen
- Minimum 80 % deltagelse i undervisning
- Deltagelse på alle profesjonsdager
Arbeidskrav vurderes til godkjent / ikke godkjent. Alle arbeidskrav må være godkjent før studenten kan fremstille seg for eksamen.
## Eksamen
Individuell muntlig eksamen. Varighet ca. 25 minutter.
Tillatte hjelpemidler etter nærmere retningslinjer fra emneansvarlig.
Karakterregel: A-F
## Sensorordning
Intern og ekstern sensor.
## Evaluering av emnet
Emnet evalueres i henhold til HiØs kvalitetssystem.
## Litteratur
