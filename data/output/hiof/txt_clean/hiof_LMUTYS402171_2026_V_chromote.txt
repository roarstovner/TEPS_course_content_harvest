## Fakta om emnet
## Innholdsfortegnelse
- Emnet er tilknyttet følgende studieprogram
- Absolutte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger tysk som
-
masterfordypning (150 studiepoeng) i Grunnskolelærerutdanning 5-10
-
undervisningsfag (90 studiepoeng) i kombinasjon med Profesjonsrettet pedagogikk som masterfordypning i Grunnskolelærerutdanning 5-10
## Absolutte forkunnskaper
-
Bestått praksisperioder i 3. studieår
-
Bestått minimum 150 studiepoeng fra 1.-3. studieår
-
Bestått 60 studiepoeng fra masterfordypningsfaget
-
Bestått FoU-oppgaven i 3. studieår
## Undervisningssemester
8. semester (vår).
## Innhold
Emnet tar utgangspunkt i fagfeltet interkulturell kommunikasjon og dets sentrale konsepter så som kultur, identitet, verdier, stereotypier og rasisme, som er nødvendig for drøftingen av interkulturell læring og demokratisk danning i undervisningssammenheng. Det skal først sees på interkulturell kompetanse fra et teoretisk perspektiv slik som det blir diskutert i læreplaner, politiske dokumenter og i aktuell forskningslitteratur. Deretter følger det praktiske perspektivet som også vil være forskningsbasert. Det skal tas opp metoder for å fremme interkulturell kompetanse og demokratisk tenkning i klasserommet ved, for eksempel, bruk av film, litteratur eller andre typer tekster. Studentene velger selv et antall tekster for utarbeidelse av en større oppgave med en didaktisk vinkling.
Det interkulturelle perspektivet går gjennom all undervisning i dagens flerkulturelle skole.
## Studentens læringsutbytte etter bestått emne
Kunnskap
Studenten
-
har gode kunnskaper om de sentrale konseptene i fagfeltet interkulturell kommunikasjon
-
har kjennskap til nyere tilnærminger innenfor forskningslitteraturen om kultur og identitet
-
har innsikt i aktuelle problemstillinger og utfordringer knyttet til det kulturelle mangfoldet i dagens samfunn generelt og i klasserommet spesielt
Ferdigheter
Studenten
-
kan analysere situasjoner ut fra et interkulturelt perspektiv
-
kan vurdere ulike metoder for å fremme interkulturell læring og demokratisk tenkning i klasserommet
-
kan fundere over etiske problemstillinger knyttet til egne og andres verdisystemer
-
kan bruke teoretisk innsikt til å planlegge, prøve ut og evaluere undervisningsopplegg tilpasset målgruppen, med fokus på språklig og kulturelt mangfold og demokratisk danning
Generell kompetanse
Studenten
-
kan reflektere over egen identitet i relasjon til andre og flytte perspektiv
-
er bevisst betydning av perspektivmangfold i læringsprosesser i skolen
-
kan identifisere, analysere og kritisk reflektere over faglige, profesjonsetiske og utdanningspolitiske problemstillinger med relevans for globalt medborgerskap og demokratisk danning
## Undervisnings- og læringsformer
Emnet er hovedsakelig nettbasert. I emnet gis det også mulighet for regelmessige fysiske samlinger på én til to dager på campus i Halden og mulighet for veiledning på campus.
Det vil bli lagt opp til varierte undervisningsformer, både i form av samlinger og nettbasert synkron undervisning:
-
## Undervisning
-
gruppearbeid
-
seminar med muntlige presentasjoner og diskusjoner
Underveisveiledning foregår synkront og asynkront.
Studenten må i tillegg delta på annen obligatorisk aktivitet i tråd med programplanen for GLU 5-10, se Programplan generell del og Plan for praksis.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er fire uker praksis i 8. semester. Se nærmere informasjon i programplan for Grunnskolelærerutdanning 5-10 og Plan for praksis (5-10).
TYS402 har hovedansvar for praksisperioden.
## Arbeidskrav - vilkår for å avlegge eksamen
-
En skriftlig analyse av et interkulturelt møte i case-form etter nærmere retningslinjer og innleveringsfrist. Analysen danner grunnlag for diskusjon med medstudenter.
-
En skriftlig oppgave (individuell eller i par) om interkulturell kompetanse etter nærmere retningslinjer og innleveringsfrist.
-
Samle multimodalt materiell til utarbeidelse av et mindre undervisningsopplegg for elever på 5.-10. trinn etter nærmere retningslinjer og innleveringsfrist.
-
Deltakelse på profesjonsdager.
Arbeidskrav vurderes til godkjent / ikke godkjent. Arbeidskrav må være godkjent før studenten kan fremstille seg til eksamen.
## Eksamen
Individuell muntlig eksamen
Muntlig individuell eksamen der kandidaten presenterer et multimodalt undervisningsopplegg for å fremme interkulturell kompetanse og demokratisk kultur i klasserommet med påfølgende diskusjon (ca. 30 minutter til sammen).
Eksaminasjonen er todelt: Kandidaten skal presentere et undervisningsopplegg basert på faglitteraturen (ca. 10 minutter). Deretter vil det være en samtale om tankene og teoriene bak opplegget hvor fagkunnskaper vil trekkes inn (ca. 20 minutter).
Karakterregel: A-F
## Sensorordning
Intern og ekstern sensor.
## Evaluering av emnet
Emnet evalueres i henhold til HiØs kvalitetssystem.
## Litteratur
Gjeldende litteraturliste for 2024 Vår finner du i Leganto
