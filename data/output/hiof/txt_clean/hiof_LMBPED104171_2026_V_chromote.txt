## Fakta om emnet
## Innholdsfortegnelse
- Emnet er tilknyttet følgende studieprogram
- Absolutte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Vilkår for ny/utsatt eksamen
- Evaluering av emnet
- Litteratur
## Emnet er tilknyttet følgende studieprogram
-
Dette emnet eller PED105 (1-7) er obligatorisk for studenter som velger profesjonsrettet pedagogikk (150 studiepoeng) som masterfordypning i Grunnskolelærerutdanning 1-7.
-
Dette emnet eller PED105 (1-7) er obligatorisk for studenter som velger profesjonsrettet pedagogikk som skolerelevant fag (30 studiepoeng) i Grunnskolelærerutdanning 1-7 i 6. semester.
## Absolutte forkunnskaper
Bestått PED101 (1-7)
## Undervisningssemester
6. semester (vår).
## Innhold
Dette emnet skal, som emne PED103, sette studentene i stand til å skape læringsmiljøer der elever opplever anerkjennelse, likeverd, tilhørighet og mestring. Emnet rettes spesielt mot kulturelt og språklig mangfold, men studentene skal også bli bevisstgjort egne holdninger til utsatte grupper i samfunnet generelt. Studentene skal utvikle holdninger som bidrar til at forskjellighet blant elever, foreldre og kollegaer forstås som normalt og verdifullt. De skal også kunne legge til rette for likeverdige læringssituasjoner der alle elever opplever mestring.
Sentrale temaer er:
-
Innvandring, globalisering og migrasjonsprosesser
-
Urfolk og nasjonale minoriteter
-
Kultur og kulturforståelse
-
Sosialisering og identitet
-
Kjønnsidentitet, kjønnskultur og kjønnsrelaterte skoleprestasjoner
-
Diskriminering og rasisme
-
Anerkjennelse, likeverd og tilhørighet
-
Tilrettelegging for minoritetsspråklige elever
## Studentens læringsutbytte etter bestått emne
Kunnskap
Studenten har
-
kunnskap om ulike kulturforståelser og forstår hvilken betydning, kultur og språk kan ha i sosialiseringsprosesser og for identitetsdannelsen
-
kunnskap om urfolk og nasjonale minoriteter og hvilke rettigheter disse gruppene har i skolen
-
kunnskap om hvilken betydning kulturelle normer knyttet til kjønn og seksualitet kan ha for identitetsdannelsen og inkluderings- og ekskluderingsprosesser
-
kunnskap om hvordan begreper og begrepsbruk kan bidra til stereotypisering, generalisering og stigmatisering
-
kunnskap om nyere norsk innvandringshistorie, dagens globalisering og migrasjonsprosesser, og kan anvende denne kunnskapen for å forstå bakgrunnen til elever, foreldre og kollegaer med innvandrerbakgrunn.
-
kunnskap om rasisme og diskriminering og hvordan dette kan bidra til manglende anerkjennelse og likeverd i skolen
-
kunnskap om minoritetsspråklige elevers rettigheter og tilrettelegging av undervisning for minoritetsspråklige elever.
Ferdigheter
Studenten kan
-
bidra til at det skapes inkluderende sosiale fellesskap blant elever, foreldre og kollegaer og arbeide holdningsskapende for å unngå at barn utvikler radikalisering, fremmedfrykt eller diskriminerende adferd
-
planlegge og gjennomføre læringssituasjoner slik at minoritetsspråklige elever opplever mestring
-
gjøre kritiske analyser av tekster og undervisningspraksiser med tanke på å hindre ekskludering
Generell kompetanse
Studenten kan
-
ut fra forskningsbasert kunnskap kritisk drøfte holdninger og verdier knyttet til ulike former for mangfold
-
bidra til at det skapes lærings- og utviklingsmiljøer der alle opplever likeverd, tilhørighet og mestring
## Undervisnings- og læringsformer
Emnet er lagt opp med varierte arbeidsformer. Studentene vil også arbeide med ulike oppgaver som er utarbeidet for å bevisstgjøre egne holdninger.
Studenten vil gjennom artikkelseminarer videreutvikle akademisk lesing, skriving og profesjonsfaglig refleksjon.
Arbeidsmåtene skal fremme evnen til samarbeid, analyse, drøfting og kritisk refleksjon.
Ikke alle temaer innen emnet kan behandles i forelesninger eller seminar. Det er studentens ansvar å tilegne seg lærestoffet.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 6. semester. Se nærmere informasjon i programplan for Grunnskolelærerutdanning 1-7 og Plan for praksis (1-7).
PED103 har ansvar for praksis.
## Arbeidskrav - vilkår for å avlegge eksamen
-
Minimum 80 % deltakelse i undervisning.
-
Individuell skriftlig innlevering og muntlig presentasjon av en skjønnlitterær bok som er relevant for studiet. Oppgaven skal knyttes til teori og følge oppsett.
Arbeidskrav vurderes til godkjent / ikke godkjent. Arbeidskravene skal leveres til fastsatte frister og må være godkjent av faglærer før studenten kan fremstille seg til eksamen.
## Eksamen
Muntlig eksamen i gruppe
Muntlig eksamen gjennomføres som eksamenskonferanse. Studentene skal i grupper på inntil 5 deltakere gjennomføre en presentasjon på ca. 20 minutter for lærere i grunnskolen. Tema for presentasjonen gis i forkant av eksamensgjennomføringen slik at studentene kan planlegge presentasjonen. Det gis én karakter for medlemmene i gruppen etter karakterregel Bestått / Ikke bestått
## Sensorordning
To interne sensorer.
## Vilkår for ny/utsatt eksamen
Ved behov kan utsatt eksamen gjennomføres for én kandidat etter nærmere avtale med emneansvarlig.
## Evaluering av emnet
Studentene får anledning til å delta i evaluering av de ulike arbeidsformene, valg av pensumlitteratur og egen læringsaktivitet i sluttevaluering.
## Litteratur
Gjeldende litteraturliste for 2024 Vår finner du i Leganto
