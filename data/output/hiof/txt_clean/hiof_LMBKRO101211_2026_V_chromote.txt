## Fakta om emnet
## Innholdsfortegnelse
- Emnet er tilknyttet følgende studieprogram
- Absolutte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Vilkår for ny/utsatt eksamen
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger undervisningsfaget Kroppsøving (30 studiepoeng) i Grunnskolelærerutdanning 1-7 i 2. studieår.
## Absolutte forkunnskaper
Det forutsettes at studentene er svømmedyktige før de starter på emnet. Se definisjon på svømmedyktig på nettsida svommedyktig.no
## Undervisningssemester
4. semester (vår).
## Innhold
Emnet består av temaene:
-
Læring i bevegelse (dans, friluftsliv, lagspill, individuelle aktiviteter, lek og svømming og livredning)
-
Kroppsøvingsdidaktikk (gjennomføring og evaluering av egen og andres undervisning)
## Studentens læringsutbytte etter bestått emne
Kunnskap
Studenten
-
har kunnskap om hvordan en kan tilegne seg undervisningskompetanse i begynneropplæring, dans, friluftsliv, lagspill, individuelle aktiviteter, lek og svømming og livredning
Ferdigheter
Studenten
-
kan planlegge, gjennomføre og evaluere undervisning i kroppsøving ut fra lovverk, profesjonsetiske retningslinjer, mangfold og gjeldende læreplan
-
kan legge til rette for læringsarbeid som kan fremme bevegelsesglede i dans, friluftsliv, lagspill, individuelle aktiviteter, lek og svømming og livredning
-
kan anvende og utvikle egne ferdigheter og kunnskaper innen varierte bevegelsesaktiviteter med tanke på begynneropplæring og undervisning i kroppsøving.
-
kan anvende og utvikle egne ferdigheter innen svømmeopplæring, førstehjelp (DHLR) og livberging og sikkerhet på og ved vann
-
kan utforske egne og andres kroppslige uttrykk, og lede og gjennomføre skapende prosesser hvor bevegelseserfaring og refleksjon er sentralt
-
kan identifisere farer, vurdere og å ivareta elevenes sikkerhet i ulike aktiviteter og bevegelsesmiljøer
-
kan organisere tverrfaglig undervisning med utgangspunkt i kroppsøving
-
kan tilpasse opplæringen til elevenes forutsetninger og behov, og bruke varierte undervisningsformer
Generell kompetanse
Studenten
-
kan kommunisere med elever, foresatte og kolleger om kroppsøving
-
kan arbeide med kroppsøving og bevegelsesaktivitet i tverrfaglig perspektiv
-
har innsikt i hvordan digitale hjelpemidler kan brukes for å fremme den enkelte elevs læringslyst, motivasjon og tro på egne muligheter for å lære, skape og samhandle
## Undervisnings- og læringsformer
Undervisningen er forskningsbasert og profesjonsorientert. Emnet er organisert i praktiske aktiviteter i ulike bevegelsesmiljøer og teoretiske forelesninger. Studentene får erfaring med bruk av digitale verktøy og varierte organiserings- og arbeidsformer som f.eks. samarbeidslæring og studentrespons. Undervisningen blir gitt som forelesninger, arbeid i grupper, som praktisk aktivitet ledet av lærer, og ved problembasert læring. Noen deler av emnet gjennomføres på eksterne arenaer, for eksempel friluftsliv og vinteraktiviteter. Studenten må påregne kostnader knyttet til livsopphold, foreksempel på friluftslivtur.
Gjennom undervisningen får studentene innsikt i og erfaring med digital studieteknikk og digitalt verktøy rettet mot kroppsøvingsfaget. Det benyttes elektronisk læringsplattform til informasjon, fagstoff, oppgaver og innleveringer. Det blir benyttet digitalt kommunikasjonsverktøy i undervisning- og veiledningssituasjon. Det benyttes elektronisk læringsplattform til informasjon, fagstoff, oppgaver og innleveringer.
Det forutsettes at studentene tilegner seg nødvendige kunnskaper, ferdigheter og faglig innsikt gjennom timeplanlagt undervisning og selvstudium. Studenten må ta aktivt ansvar for egen læring og digital studieteknikk.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 4. semester. Se nærmere informasjon i programplan for Grunnskolelærerutdanning 1-7 og Plan for praksis (1-7).
KRO101 har ansvar for praksisperioden.
## Arbeidskrav - vilkår for å avlegge eksamen
-
Minst 80 % aktiv deltaking i undervisning i hvert praktisk emne. Dersom sykdom/skade eller innvilget søknad om fravær fører til et fravær på over 20 %, må studenten bestå en ekstraordinær praktisk/muntlig prøve i faget for å kunne fremstilles til eksamen. Ved fravær over 50 % må aktiviteten tas på nytt neste studieår og studenten kan ikke fremstille seg til eksamen inneværende studieår.
-
Gjennomføre og få godkjent praktisk prøve i utvalgte aktiviteter
-
Utarbeide årsplaner og progresjonsplan for utdelt kompetansemål og trinn
-
Deltakelse på profesjonsdager
Arbeidskrav vurderes til godkjent / ikke godkjent. Arbeidskrav må være godkjent av faglærer før studenten kan fremstille seg til eksamen.
## Eksamen
Individuell praktisk muntlig eksamen Forarbeid: Kandidaten trekker en undervisningsøkt fra årsplanen, som er utarbeidet i arbeidskrav i tråd med kompetansemålene i LK 2020. Kandidaten skal ved bruk av didaktisk planleggingsskjema planlegge et undervisningsopplegg på 70 minutter i tråd med årsplan, progresjonsplan og læringsmål utarbeidet i arbeidskrav. Kandidaten skal også skrive et refleksjonsnotat i henhold til utlevert mal hvor egne refleksjoner rundt planlegging av undervisning fremkommer. Omfang 1000-1200 ord.
Kandidaten har 48 timer på å gjennomføre forarbeidet og levere didaktisk planleggingsskjema og refleksjonsnotat.
Gjennomføring
-
Praktisk eksamen, komponent 1: Undervisning. Den praktiske eksamenen hvor kandidaten skal gjennomføre undervisningsopplegget varer ca. 20 minutter. I løpet av disse 20 minuttene skal kandidaten vise et relevant øvingsbilde. Sensor velger ut hvilke deler av undervisningsopplegget kandidaten skal gjennomføre. Kandidaten får beskjed om dette ca. 35 minutter før eksamensstart. Under eksamen skal medstudenter være «elever». Det er obligatorisk frammøte under hele eksamen for alle studentene. Denne komponenten teller 80 %.
-
Praktisk eksamen, komponent 2: Muntlig høring. Den muntlige høringen i etterkant av undervisningskomponenten varer ca. 15 minutter og dreier seg om kandidatens planlegging, gjennomføring og evaluering av undervisningsopplegget, samt kandidatens praktiske (øvingsbilde) og teoretiske ferdighet i emnet. Denne komponenten teller 20 %.
Det settes en samlet, helhetlig karakter i emnet. Karakterregel A-F.
## Sensorordning
Intern og ekstern sensor.
## Vilkår for ny/utsatt eksamen
Eventuell ny/utsatt eksamen foregår ved neste ordinære gjennomføring av emnet.
## Evaluering av emnet
Emnet har muntlig underveisevaluering og skriftlig, individuell studentevaluering ved semesterslutt.
## Litteratur
Gjeldende litteraturliste for 2024 Vår finner du i Leganto
