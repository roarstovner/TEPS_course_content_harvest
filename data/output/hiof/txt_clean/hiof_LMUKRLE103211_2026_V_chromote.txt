## Fakta om emnet
## Innholdsfortegnelse
- Emnet er tilknyttet følgende studieprogram
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger Kristendom, religion, livssyn og etikk (KRLE) som undervisningsfag (60 studiepoeng) i Grunnskolelærerutdanning 5-10.
## Undervisningssemester
4. semester (vår)
## Innhold
Emnet 103 har etikk og filosofi som hovedtema. I dette emnet skal studentene studere hvordan de kan jobbe med ulike etiske problemstillinger i KRLE-timene. Ulike caser og utfordringer vil derfor stå sentralt i undervisningen. Videre vil menneskerettighetsperspektivet og deres betydning for KRLE-undervisningen være et viktig tema. Emnet vil vi også ta opp ulike syn på religioners og livssyns roller og plass i samfunnet. I dette emnet skal studentene videre arbeide med ulike typer religionskritikk og hvordan det har vært forsøkt besvart, samt nyere filosofi og ikke-religiøse livstolkninger.
## Studentens læringsutbytte etter bestått emne
Kunnskap
Studenten har kunnskap om
-
nyere filosofi og sekulære livstolkinger
-
ulike former ekstern og intern religionskritikk, trosforsvar, og diskusjoner om religioners og livssyns roller og plass i samfunnet.
-
aktuell diskusjon om menneskerettigheter og om religioners og livssyns forhold til menneskerettigheter
-
etikk og verdiperspektiver i møte med aktuelle utfordringer, som spørsmål om kjønn og likestilling, miljø/bærekraft og digital teknologi
Ferdigheter
Studenten kan
-
lede diskusjoner om ulike etiske, filosofiske og religiøse temaer på en saklig og balansert måte
-
undervise om menneskerettigheter knyttet til livssynsperspektiver og fremme menneskerettslige verdier i egen undervisning
-
diskutere argumenter for og mot undervisning i religions- og livssynperspektiver i skolen med lokalt og internasjonalt perspektiv
-
undervise om religionskritikk og trosforsvar på en didaktisk velbegrunnet måte
Generell kompetanse
Studenten kan
-
diskutere etiske og filosofiske spørsmål og lede diskusjoner om dette på en balansert måte
-
reflektere over egen rolle som verdiformidler i et flerkulturelt samfunn
-
reflektere kritisk over skolefaget og videreformidle forskning om barn, religion og livssyn
## Undervisnings- og læringsformer
Studentene vil møte varierte arbeidsformer. Tilnærmingen til stoffet skjer i hovedsak gjennom forelesninger, faglig og didaktisk refleksjon, arbeid i grupper og arbeid med oppgaver i klassen. Undervisningen bygger på forskningsbasert kunnskap. Utgifter knyttet til studieturer må studentene påkoste selv.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 4. semester. Se nærmere informasjon i programplan for Grunnskolelærerutdanning 5-10 og Plan for praksis (5-10).
Fagpulje 2 har hovedansvar for praksisperioden.
## Arbeidskrav - vilkår for å avlegge eksamen
-
Gruppearbeid eller individuelt arbeid med muntlig presentasjon av et faglig og didaktisk tema innenfor emnets innhold. Digitalt vedlegg til presentasjon leveres i læringsplattformen.
-
Minimum 70 % deltakelse på undervisning
-
Analyse og bruk av læremidler i praksisklassen. Muntlig presentasjon (jf. Plan for praksis) Arbeidskravet kan gjennomføres individuelt eller sammen med KRLE-student fra egen praksisgruppe etter praksis. Digitalt vedlegg til presentasjon leveres i læringsplattformen.
Arbeidskrav vurderes til godkjent / ikke godkjent. Arbeidskrav må være godkjent før studenten kan framstille seg til eksamen.
## Eksamen
Individuell muntlig eksamen med varighet ca. 30 minutter. Ingen hjelpemidler tillatt.
Karakterregel: A-F.
## Sensorordning
Intern og ekstern sensor.
## Evaluering av emnet
Emnet evalueres i henhold til HiØs kvalitetssystem.
## Litteratur
Gjeldende litteraturliste for 2024 Vår finner du i Leganto
