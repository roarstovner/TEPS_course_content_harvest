## Fakta om emnet
## Innholdsfortegnelse
- Emnet er tilknyttet følgende studieprogram
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger matematikk som
-
masterfordypning (150 studiepoeng) i Grunnskolelærerutdanning 5-10
-
undervisningsfag (90 studiepoeng) i kombinasjon med Profesjonsrettet pedagogikk som masterfordypning i Grunnskolelærerutdanning 5-10
-
undervisningsfag (60 studiepoeng) i kombinasjon med Norsk som masterfordypning i Grunnskolelærerutdanning 5-10
I emnet inngår nasjonal deleksamen i regi av Kunnskapsdepartementet og Nasjonalt organ for kvalitet i utdanningen (NOKUT). Det tas forbehold om endringer i emnet som følge av instruksjoner om nasjonal deleksamen.
## Undervisningssemester
2. semester (vår).
## Innhold
Innholdet bygger på gjeldende læreplan i matematikk for grunnskolen og Nasjonale retningslinjer for fag GLU 5-10. Følgende lærestoff inngår i emnet:
-
Overgang fra aritmetikk til algebra; eksperimentering og generalisering av figurtall og andre tallmønster
-
Ferdighetstrening i algebra
-
Ligninger og ulikheter av første grad med og uten brøk. Ulike representasjoner i løsningene, for eksempel grafisk, geometrisk og algebraisk, på papir og digitalt
-
Ligninger med to ukjente; ulike løsningsmetoder, med og uten tekst, på papiret og digitalt
-
Andregradslikninger; Ulike representasjoner i løsningene, for eksempel grafisk, geometrisk og algebraisk, på papir og digitalt
-
Funksjonsbegrepet, definisjonsmengde og løsningsmengde
-
Utforske ulike typer funksjoner med praktiske oppgaver som utgangspunkt; Lineære, proporsjonale, omvendt proporsjonale, andregradsfunksjoner og eksponentialfunksjoner
-
Ulike representasjonsmåter for funksjoner; tekst, situasjon, graf, algebra, tabell
-
Bruk av geometriprogram og graftegner (som GeoGebra) i geometri og funksjoner
-
Egenskaper ved to- og tredimensjonale figurer
-
Geometriske konstruksjoner (med passer og digitalt) og geometriske steder
-
Kongruensavbildninger med og uten digitale verktøy, symmetrier og mønstre fra den samiske kulturen og andre kulturer
-
Den pytagoreiske læresetning og formlikhet
-
Perspektivtegninger med flere forsvinningspunkt, med og uten digitale verktøy
-
Målinger; lengder, omkrets, vinkler, areal, overflate, volum og tid og målestokk. Omgjøring mellom enheter. Utledning av formler.
-
Blokkprogrammering knyttet til det faglige innholdet.
Til alle temaer skal det knyttes fagdidaktikk. Det betyr at temaene tilknyttes mellomtrinnets og ungdomstrinnets matematikk. Dette kan skje i emnet og ved et nært samarbeid med praksisfeltet.
Fagdidaktiske temaer:
-
Kartlegging og diagnostisk undervisning innenfor algebra, funksjoner, geometri og målinger
-
Læring og undervisning i matematikk med hovedvekt på trinn 5 - 10.
-
Presentasjon av forskningsresultater om hvordan elever lærer og hva god matematikkundervisning er
-
Overgangen mellom ulike skoleslag
-
Muntlige ferdigheter i matematikk; språk, kommunikasjon, språk av 1. og 2.orden, den matematiske samtalen og tospråklighet
-
Å kunne lese i matematikk; symbolspråk, representasjoner, ulike tekster og lesestrategier
-
Å kunne skrive i matematikk; tenkeskriving og presentasjonsskriving
-
Digitale ferdigheter i matematikk; geometriprogram og graftegner (som GeoGebra), regneark, programmeringsverktøy, digitale læringsmidler og læringsressurser innenfor emnets temaer
-
Vurdering av og for læring; ulike elevbesvarelser og oppgaveformuleringer
-
Psykososialt læringsmiljø knyttet til det tverrfaglige temaet Folkehelse og livsmestring i matematikkfaget
Gjennom de ulike faglige temaene skal studentene lære om og erfare ulike arbeidsmåter som er relevante for arbeidet på trinn 5-10. Arbeidsmåtene i emnet skal være preget av utforsking, forståelse, de skal fremme kreativitet og undring hos kommende elever.
I studieplanen presenteres ulike fagovergripende temaer som ivaretas gjennom flerfaglige aktiviteter.
## Studentens læringsutbytte etter bestått emne
Kunnskap
Studenten
-
har dybdekunnskap innenfor algebra, funksjoner, geometri og måling som elevene arbeider med på trinn 5-10
-
har kunnskap om ulike representasjoner innenfor alle de matematikkfaglige temaene i emnet og den betydningen som bruk av og overganger mellom representasjoner kan ha for elevers læring
-
har kunnskap om matematiske læring- og utviklingsprosesser og hvordan legge til rette for at elever kan ta del i slike prosesser
-
har kunnskap om interaksjonsmønster, kommunikasjon og språkets rolle for læring av matematikk
-
har kunnskap de grunnleggende ferdighetene muntlige ferdigheter, å kunne lese og å kunne skrive og progresjonen innenfor hver av disse
-
har kunnskap om overgangene fra barnetrinn til ungdomstrinn og fra ungdomstrinn til videregående skole
-
forstår hvordan digitale læremidler og læringsressurser bidrar til elevers læring av matematikk og har kunnskap om læring i digitale omgivelser
-
forstår grunnleggende prinsipper i algoritmisk tankegang og dens betydning for digitalisering i matematikkfaget
-
kunnskap om hvordan det psykososiale læringsmiljøet påvirker læring
Ferdigheter
Studenten
-
kan observere, planlegge, gjennomføre og vurdere matematikkundervisning for alle elever, med fokus på variasjon og elevaktivitet
-
kan bruke arbeidsmåter som fremmer elevenes undring, kreativitet og evne til å arbeide systematisk med utforskende aktiviteter, begrunnelser, argumenter og bevis
-
kan reflektere over hvordan man kan kommunisere med elever, lytte til, vurdere, gjøre bruk av elevers innspill og stimulere elevenes matematiske tenkning
-
kan analysere og vurdere elevers tenkemåter, argumentasjon og løsningsmetoder ut fra ulike perspektiv på kunnskap og læring
-
kan vurdere elevenes måloppnåelse med og uten karakterer, begrunne vurderingene og gi læringsfremmende framovermeldinger
-
kan anvende digitale læremidler og læringsressurser i matematikk, også for å kunne legge til rette for elevers læring av matematikk og skape rammene for utvikling av elevers kreativitet, problemløsingsevner og algoritmisk tankegang i matematikk
Generell kompetanse
Studenten
-
har innsikt i matematikkfagets betydning for utvikling av kritisk demokratisk kompetanse
-
kan tilpasse og reflektere over ulike arbeidsmåter som fremmer læring i matematikk, også i digitale omgivelser.
-
kan reflektere over betydningen digitale arbeidsmetoder, vurderingsformer, læremidler og læringsressurser har for egen profesjonsutøvelse i matematikkfaget
Nasjonal deleksamen skal prøve følgende fire av de ovennevnte læringsutbyttebeskrivelser anvendt på det matematikkfaglige emnet algebraisk tenkning:
Studenten
-
har dybdekunnskap om matematikken elevene arbeider med på trinn 5-10
-
har kunnskap om ulike representasjoner og betydningen bruk av og overganger mellom representasjoner kan ha for elevers læring
-
har kunnskap om bruk av ulike læremidler, både digitale og andre, og muligheter og begrensninger ved slike læremidler
-
kan analysere og vurdere elevers argumentasjon og løsningsmetoder ut fra ulike perspektiv på kunnskap og læring
Algebraisk tenkning går på tvers av ulike matematiske temaer som det jobbes med på 5.-10. trinn. Slik tenkning innebærer søk etter samvariasjon, generelle strukturer, mønstre og relasjoner, beskrivelse av disse ved bruk av ord og symboler, og resonnering og argumentasjon. Det skjer her i arbeid med tall og regneoperasjoner, og situasjoner fra matematikk eller "virkeligheten" som omhandler samvariasjon mellom størrelser. Et viktig aspekt ved algebraisk tenking er bruk av ord eller symboler til å beskrive vilkår en størrelse skal oppfylle, som for eksempel i arbeid med ligninger og ulikheter.
## Undervisnings- og læringsformer
Studentene skal arbeide i basisgrupper, andre grupperinger og individuelt.
Studentene skal møte varierte arbeidsmåter i emnet: Forelesninger, oppgaveregning med ulike typer oppgaver, arbeid med konkreter og ta del i utforskende arbeidsmåter. Undervisningen bygger på forskningsbasert kunnskap. IKT skal inngå som en sentral del av emnet og brukes som et redskap for læring, veiledning, samarbeid og dokumentasjon.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Studentene har tre uker praksis i 2. semester. Se nærmere informasjon i studieplan for Grunnskolelærerutdanning 5-10 og Plan for praksis (5-10).
MAT102 har hovedansvar for praksisperioden. Det er knyttet arbeidskrav til praksisperioden; se pkt. Arbeidskrav.
## Arbeidskrav - vilkår for å avlegge eksamen
-
Delta og få godkjent sju av ni oppgavesett
-
Deltakelse på profesjonsdager
-
Observasjonsoppgave. Skriftlig innlevering (jf. Plan for praksis)
Oppgavesett
Studentene får i løpet av semesteret ni oppgavesett av faglig og didaktisk karakter i tilknytning til temaet det arbeides med. Disse oppgavene rettes og kommenteres av medstudenter i matematikktimene på oppgitte datoer. Studentene må være til stede under rettingene, og alle oppgavene må være gjort. Minimum to av arbeidskravene skal framføres muntlig i smågrupper slik at det er sammenheng mellom eksamensform og arbeidskrav. Perspektivene fra nasjonale retningslinjer, vurdering og grunnleggende ferdigheter, skal inngå i arbeidskravene. Dessuten inkluderes akademisk refleksjon og blokkprogrammering i disse oppgavesettene. Studentene må få godkjent 7 av 9 slike oppgavesett. De som ved semesterets slutt mangler ett godkjent oppgavesett, får tilbud om å gjøre og rette nye oppgaver på en dato som oppgis av fagansvarlig.
Arbeidskrav vurderes til godkjent / ikke godkjent. Arbeidskravene må være godkjent av faglærer før studenten kan fremstille seg til eksamen.
## Eksamen
Emnet har to deleksamener:
Deleksamen 1: Individuell, muntlig eksamen (vekting 2/3). Varighet: 30 minutter. Studenten skal presentere et selvvalgt matematikkdidaktisk tema knyttet til utbyttebeskrivelsene. I resten av eksaminasjonen eksamineres det med utgangspunkt i emnets temaer, både i matematikkfaglige og matematikkdidaktiske oppgaver. Tillatt hjelpemiddel: På presentasjonen av det selvvalgte temaet kan studenten bruke notatark. Karakterregel: A-F.
Deleksamen 2: Individuell, skriftlig nasjonal deleksamen (vekting 1/3). Varighet 4 timer. Det arrangeres en nasjonal deleksamen i temaet algebraisk tenkning. Denne eksamen har et omfang på 5 studiepoeng. Karakterregel: A-F. Ingen hjelpemidler tillatt.
Begge deleksamenene må være bestått for å få bestått resultat i emnet. Det gis en samlet sluttkarakter i emnet etter karakterregel A-F.
## Sensorordning
Deleksamen 1: Intern og ekstern sensur.
Deleksamen 2 (nasjonal deleksamen): Ekstern sensur
## Evaluering av emnet
Emnet evalueres i henhold til HiØs kvalitetssystem.
## Litteratur
Gjeldende litteraturliste for 2024 Vår finner du i Leganto
