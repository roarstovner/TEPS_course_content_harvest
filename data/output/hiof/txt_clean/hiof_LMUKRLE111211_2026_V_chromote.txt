## Fakta om emnet
## Innholdsfortegnelse
- Emnet er tilknyttet følgende studieprogram
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter i Grunnskolelærerutdanning 1-7 og 5-10 som velger KRLE som undervisningsfag (30 studiepoeng) i 6. semester.
## Undervisningssemester
6. semester (vår).
## Innhold
Emnet KRLE111 gir grunnleggende kunnskap om å undervise i KRLE på trinn 5-10. Tre religiøse tradisjoner står sentralt i emnet: jødedom, kristendom og islam. I løpet av emnet vil studentene utforske disse både som historiske tradisjoner og som religiøs praksis i dag. I tråd med vektleggingen i skolefaget legger emnet opp til en sammenlignende, aktuell og praktisk tilnærming der religion studeres fra ulike perspektiver. I emnet legges det vekt på at studenten reflekterer rundt rollen som KRLE-lærer og ulike utfordringer knyttet til det å undervise om religion og livssyn i skolen.
## Studentens læringsutbytte etter bestått emne
Kunnskap
Studenten har kunnskap om
-
KRLE-læreplanen i grunnskolen og utviklingen av religions- og livssynsfaget i Norge
-
didaktiske utfordringer som er spesielle for faget og om ulike didaktiske tilnærminger
-
ulike religions- og livssynsdefinisjoner og sentrale religionsfaglige begreper
-
jødedom, kristendom og islam, hovedretninger og historie.
-
tekster, fortellinger, høytider, lære, ritualer og andre praksiser, etikk og estetikk i jødedom, kristendom og islam, og om arbeid med dette i faget
-
norsk religionshistorie
Ferdigheter
Studenten kan
-
planlegge og gjennomføre KRLE-undervisning, og vurdere elevene i faget
-
bruke varierte arbeidsmåter som integrerer de grunnleggende ferdighetene
-
identifisere og håndtere utfordringer knyttet til hvordan skolen og elevene møter livssynsmangfold og uenighet
-
samarbeide med elever, kollegaer, foresatte og aktører i lokalmiljøet
Generell kompetanse
Studenten kan
-
drøfte hva religion og livssyn kan ha å si for den enkelte og for samfunnet
-
begrunne synspunkter på hva det innebærer å være KRLE-lærer
-
reflektere kritisk over skolefaget og videreformidle forskning om barn, religion og livssyn
## Undervisnings- og læringsformer
Studentene vil møte varierte arbeidsformer. Tilnærmingen til stoffet skjer i hovedsak gjennom forelesninger, faglig og didaktisk refleksjon, ekskursjoner, arbeid i grupper og arbeid med oppgaver i klassen. Undervisningen bygger på forskningsbasert kunnskap. Utgifter knyttet til studieturer må studentene påkoste selv,.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 6. semester. Se nærmere informasjon i programplan for Grunnskolelærerutdanning 1-7 og 5-10 og Plan for praksis (1-7) og (5-10).
KRLE113 har ansvar for praksisperioden.
## Arbeidskrav - vilkår for å avlegge eksamen
-
Deltakelse på ekskursjon (eller tilsvarende godkjent av emneansvarlig).
-
Minst 70 % deltakelse på undervisning
Arbeidskrav vurderes til godkjent / ikke godkjent. Arbeidskravene må være godkjent av faglærer før studenten kan fremstille seg til eksamen.
## Eksamen
Muntlig individuell eksamen, varighet ca. 30 minutter
Ingen hjelpemidler tillatt. Karakterregel: A-F.
## Sensorordning
Intern og ekstern sensor.
## Evaluering av emnet
Emneansvarlig har ansvar for at studentene får utføre evaluering av emnet.
## Litteratur
Gjeldende litteraturliste for 2023 Vår finner du i Leganto
