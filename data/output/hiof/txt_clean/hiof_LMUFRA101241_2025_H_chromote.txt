## Fakta om emnet
## Innholdsfortegnelse
- Emnet er tilknyttet følgende studieprogram
- Anbefalte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger fransk som undervisningsfag (60 studiepoeng) i Grunnskolelærerutdanning 5-10 (300 studiepoeng).
## Anbefalte forkunnskaper
Forkunnskaper tilsvarende fransk som fremmedspråk nivå II i videregående skole anbefales.
## Undervisningssemester
1. semester (høst).
## Innhold
Emnet gir en innføring i uttale, språklige strukturer og fagdidaktikk sett fra et praktisk perspektiv. Det arbeides systematisk med utvikling av kommunikativ kompetanse, med særlig vekt på muntlige språkferdigheter. Videre får studentene innsikt i språkdidaktiske problemstillinger knyttet til fransk som fremmedspråk i skolen.
## Studentens læringsutbytte etter bestått emne
Kunnskap
Studenten
- har kunnskap om uttale (lyd, rytme, intonasjon)
- har grunnleggende Kunnskaper om språklige strukturer
- har kunnskap om basisordforråd og hvordan utvide det
- har kunnskap om hvordan jobbe med uttale, språklige strukturer og ordforråd i opplæringen
- har kunnskap om unges språklæring, strategier og metoder for å utvikle muntlige og skriftlige språkferdigheter
- har kjennskap til et utvalg analoge og digitale læringsressurser- og verktøy og bruk av disse
- kjenner til gjeldende læreplan for fremmedspråk og Det felles europeiske rammeverket for språk
Ferdigheter
Studenten
- kan kommunisere med god uttale og fritt bruke et bredt basisordforråd
- kan bruke målspråket funksjonelt muntlig og skriftlig og være en god språkmodell for elevene
- kan identifisere og beskrive ordklasser og språklige strukturer
- forstår muntlige og skriftlige tekster i ulike sjangre og media og gjøre rede for hovedinnhold og detaljopplysninger
- kan anvende ulike analoge og digitale læringsressurser og veilede elevene i bruken av disse i en tilpasset språklæringssituasjon
- kan planlegge, gjennomføre og evaluere franskundervisning i henhold til gjeldende læreplanverk
- kan legge til rette for vurderingssituasjoner med utgangspunkt i gjeldende læreplanverk
- kan anvende og veilede elevene i bruk av ulike lærings- og kommunikasjonsstrategier
Generell kompetanse
Studenten
- kan formidle relevant fagstoff, kommunisere på fransk og utnytte et flerspråklig repertoar tilpasset målgruppe og kommunikasjonssituasjon
- utvikler og reflekterer over egen språklige og didaktiske kompetanse
- har oversikt over relevante læringsressurser og kunne nyttiggjøre seg disse på en hensiktsmessig måte, både for egen opplæring og i formidlingssituasjoner
- kan arbeide selvstendig eller sammen med andre for å styrke egen og bidra i andres språkutvikling
## Undervisnings- og læringsformer
Undervisningsspråket er fransk og norsk.
Undervisning og veiledning er nettbasert. Etter avtale gis det også mulighet for veiledning på studiested Halden.
Det er lagt opp til varierte undervisnings- og arbeidsformer på nett, både i nettmøter og gjennom arbeid med fagstoff i for- og etterkant av undervisningen. I nettmøtene gjennomgås sentralt fagstoff og det tilrettelegges for at studentene kan diskutere faglige og didaktiske temaer og gi hverandre tilbakemeldinger. Det tilrettelegges for at studentene kan samarbeide i par og/eller grupper. Bruk av læringsplattform og andre digitale og samarbeidsverktøy er sentrale i studiet. Selvstudium inngår i læringsformene.
Det tilbys veiledning individuelt og/eller i mindre grupper med faglærer og/eller erfarne studenter. Veiledningen omfatter både språklig og fagdidaktikk tematikk og språklig ferdighetstrening.
- For studenter i GLU 5-10 ved Høgskolen i Østfold som følger dette emnet: Studentene må i tillegg delta på annen obligatorisk aktivitet i tråd med programplanen for GLU 5-10, se programplan generell del og Plan for praksis.
- For studenter i GLU 5-10 fra andre universiteter og høyskoler som følger dette emnet: Studentene må i tillegg delta på annen obligatorisk aktivitet i tråd med programplanen for GLU 5-10 ved egen institusjon.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er to uker praksis i 1. semester inkludert en uke observasjonspraksis. Se nærmere informasjon i programplan for Grunnskolelærerutdanning 5-10 og Plan for praksis (5-10).
Fagpulje 1 har ansvar for praksisperioden.
## Arbeidskrav - vilkår for å avlegge eksamen
- Tre individuelle, muntlige arbeider må leveres innen angitt frist
Tre individuelle, muntlige arbeider må leveres innen angitt frist
Arbeidskrav vurderes til godkjent / ikke godkjent. Arbeidskrav må være godkjent for å fremstille seg til eksamen.
## Eksamen
Individuell muntlig eksamen
Varighet ca. 30 minutter. Ingen hjelpemidler tillatt. Karakterskala A - F.
Som hovedregel gjennomføres muntlig eksamen på nettet via læringsplattform. Det er også mulig å avlegge eksamen på campus.
## Sensorordning
To interne sensorer eller én intern og én ekstern sensor.
## Evaluering av emnet
Tilbakemelding fra studentene våre er avgjørende for at vi skal kunne tilby best mulige emner og studieprogrammer. Dette emnet evalueres på følgende måte:
-  midtsemesterevaluering
-  løpende evaluering/sluttevaluering
Resultatene behandles av:
-  lærergruppe
-  programansvarlig
-  programutvalg
## Litteratur
