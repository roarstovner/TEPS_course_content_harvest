## Fakta om emnet
## Innholdsfortegnelse
- Emnet er tilknyttet følgende studieprogram
- Anbefalte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter i Grunnskolelærerutdanning 5-10 som velger fransk som undervisningsfag (30 studiepoeng).
## Anbefalte forkunnskaper
Forkunnskaper tilsvarende fransk som fremmedspråk nivå II i videregående skole anbefales, men er ikke et krav.
## Undervisningssemester
6. semester (vår)
## Innhold
Studentene får innsikt i fransk kultur og frankofoni, i egen og andres tankemåter gjennom studiet av franskspråklige tekster. De får også en innføring i ulike sjangre i et diakront og teoretisk perspektiv, samt blir kjent med sjangrenes egenart og stilistiske virkemidler. Videre oppøves studentene til en kritisk tilnærming og til å analysere ulike tekster. De skal kunne drøfte kriterier for valg av tekster i undervisningen tilpasset elever på mellom- og ungdomstrinnet og deretter ulike måter å anvende dem på i undervisnings- og vurderingssituasjoner. Man tar også for seg kjerneelementene Kommunikasjon og Interkulturell kompetanse i Læreplan i fremmedspråk, samt det overordnetede temaet Demokrati og medborgerskap.
## Studentens læringsutbytte etter bestått emne
Kunnskap
Studenten har
-
kunnskap om tekststrukturer og om språklige virkemidler som brukes i skriveprosessen
-
kunnskap om ulike kulturelle uttrykksformer som film, litteratur, musikk og kunst i franskspråklige områder
-
kunnskap om litteraturteori og tekstanalyse
-
kjennskap til og kunnskap om bruk av tekstlige uttrykk på fransk (som skjønnlitteratur, barnelitteratur, sakprosa, tegneserier, sanger, film, forskjellige tekstlige uttrykk på Internett)
Ferdigheter
Studenten kan
-
lese franske skjønnlitterære og andre autentiske og tilpassede tekster i ulike sjangre og nyttiggjøre seg forskjellige tolknings- og lesestrategier
-
selv produsere forskjellige typer tekster på fransk
-
planlegge, gjennomføre og vurdere variert franskundervisning tilpasset elever på 5.-10. trinn
Generell kompetanse
Studenten kan
-
utvikle, analysere og vurdere egne lærings- og kommunikasjonsstrategier, og hjelpe elevene med å utvikle passende lærings- og kommunikasjonsstrategier
-
planlegge og gjennomføre undervisningsprosjekter knyttet til kulturelle, tekstlige og samfunnsmessige aspekter i de fransktalende landene
-
bruke aktuelle digitale verktøy i arbeidet med tekstlige uttrykk, og generelt i en språklærings- og undervisningssammenheng
-
kan tilrettelegge for elevmedvirkning og dybdelæring, samt har innsikt i hvordan barn og unge kan realisere sitt læringspotensial
-
kjenner til og kan anvende formative og summative vurderingsformer
## Undervisnings- og læringsformer
Emnet har et godt utbygd nettbasert undervisnings-, veilednings- og vurderingstilbud på dag- og ettermiddagstid. Dette gir studenten mulighet til å følge studiet der han/hun til enhver tid befinner seg, f.eks. i Halden eller på en annen kant av landet, eller i målspråkområdet.
Undervisning og veiledning er nettbasert. Det gis også mulighet for frivillige samlinger på studiested Halden/hybridundervisning. Veiledning kan også gis på studiested Halden.
Det vil bli lagt opp til varierte undervisningsformer på nett, både i form av nettmøter og asynkron undervisning, i større og mindre grupper. I nettmøtene gjennomgås sentralt fagstoff og det tilrettelegges for at studentene kan diskutere faglige temaer og gi hverandre faglige tilbakemeldinger. Digitale presentasjonsverktøy brukes for å belyse fagstoffet. Dette gir studenten mulighet til å forberede seg før undervisningen og bearbeide fagstoffet i etterkant. Det vil også tilrettelegges for at studentene kan samarbeide i par og/eller grupper digitalt. Selvstudium inngår i læringsformene.
Fransk fagdidaktikk og franskundervisning tematiseres og øves ut fra konkrete undervisningssituasjoner, enten i form av «cases» eller med utgangspunkt i den franskundervisningen studentene kjenner til fra praksis. I veiledningen tar man for seg fagspesifikke og fagdidaktiske temaer, som planlegging, gjennomføring og evaluering av undervisning som kan fremme elevenes kulturforståelse og interkulturell kompetanse.
Bruk av læringsplattform og andre digitale og samarbeidsverktøy er sentrale i studiet. Læringsplattform brukes til distribusjon av grunnlagsdokumenter, sentralt fagstoff og oppgaver, samt annen relevant informasjon.
Det tilbys tilrettelagt veiledning individuelt og/eller i mindre grupper med faglærer og/eller erfarne studenter som studentassistenter. Dette tilbudet benyttes i stor grad for å motivere studentene og anskueliggjøre fagstoffet, i form av ytterligere forklaringer, repetisjon av gjennomgått fagstoff og oppgaveløsing.
-
For studenter i GLU 5-10 ved Høgskolen i Østfold som følger dette emnet: Studentene må i tillegg delta på annen obligatorisk aktivitet i tråd med programplanen for GLU 5-10, se Programplan generell del og Plan for praksis.
-
For studenter i GLU 5-10 fra andre universiteter og høyskoler som følger dette emnet: Studentene må i tillegg delta på annen obligatorisk aktivitet i tråd med programplanen for GLU 5-10 ved egen institusjon.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 6. semester. Se nærmere informasjon i programplan for Grunnskolelærerutdanning 5-10 og Plan for praksis (5-10).
FRA112 har ansvar for praksisperioden.
## Arbeidskrav - vilkår for å avlegge eksamen
-
En skriftlig innlevering om fransk kulturell uttrykksform med didaktisk tilnærming. Teksten skal ha et omfang på 1000-1500 ord. Alle kilder må oppgis. Skriftlig arbeid skal ha følgende skrifttype og skriftstørrelse: Times New Roman, punkt 12, linjeavstand 1,5.
Arbeidskrav vurderes til godkjent / ikke godkjent. Arbeidskrav må være godkjent før studenten kan fremstille seg til eksamen.
## Eksamen
Skriftlig hjemmeeksamen, individuell (7 dager).
Eksamen skal bestå av både faglige og didaktiske temaer. Omfang: 1500-2000 ord. Alle kilder må oppgis. Skrifttype og størrelse i de skriftlige delene: Times New Roman, pkt. 12. Linjeavstand: 1,5.
Tillatte hjelpemidler: Alle hjelpemidler er tillatt, men ikke kommunikasjon og samarbeid.
Karakterregel: A - F.
## Sensorordning
Intern og ekstern sensor.
## Evaluering av emnet
Tilbakemelding fra studentene våre er avgjørende for at vi skal kunne tilby best mulige emner og studieprogrammer. Dette emnet evalueres på følgende måte:
-
midtsemesterevaluering
-
løpende evaluering/sluttevaluering
Resultatene behandles av
-
lærergruppe
-
programleder
-
programutvalg
## Litteratur
Gjeldende litteraturliste for 2023 Vår finner du i Leganto
