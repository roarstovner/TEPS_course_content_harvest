## Fakta om emnet
## Innholdsfortegnelse
- Emnet er tilknyttet følgende studieprogram
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter i Grunnskolelærerutdanning 1-7 (300 studiepoeng).
## Undervisningssemester
2. semester (vår).
## Innhold
NOR102 er konsentrert om disse fagområdene:
-
Språk- og tekstkunnskap
-
Elevtekstanalyse
-
Den andre lese- og skriveopplæringen
I temaet språkkunnskap legges det vekt på språket som system, og arbeidet med grammatikk skal ha et tydelig didaktisk og kontrastivt perspektiv. Kunnskap om språknormering skal bidra til å danne grunnlag for økt forståelse for sammenhengen mellom muntlig og skriftlig språkbruk. Temaet språkkunnskap omfatter også barns språkutvikling i et samfunn med språklig mangfold hvor barn har ulik språklig bakgrunn når de begynner på skolen.
Tekstkunnskap tar for seg arbeid med skriftlige og muntlige tekster i et retorisk og didaktisk perspektiv, og temaet elevtekster behandler både muntlige, skriftlige og sammensatte tekster. Det vil bli lagt vekt på tilrettelegging av arbeid med tekster i ulike sjangre og medier. Analyse av elevtekster og vurdering for læring vil stå sentralt.
Temaet den andre lese- og skriveopplæringen tar for seg kunnskap om videreutvikling av elevenes lese- og skriveferdigheter etter begynneropplæringen. Skriving og lesing som grunnleggende ferdighet blir sett i sammenheng med de andre grunnleggende ferdighetene.
Gjennom arbeidet med temaene skal studentene lære om ulike arbeidsformer som er relevante for arbeidet på grunnskolens trinn 1-7. Det flerspråklige og flerkulturelle perspektivet bli integrert i de ulike hovedtemaene.
## Studentens læringsutbytte etter bestått emne
Kunnskap
Studenten
-
har bred kunnskap om språket som system og språket i bruk, samt innsikt i forholdet mellom tale og skrift
-
har kunnskap om den andre lese og skriveopplæringen
-
har kunnskap om barns tekstbruk og om arbeid med skrivestrategier
-
har kunnskap om flerspråklighet, flerspråklig praksis og om det å lære norsk som et andrespråk
-
har kunnskap om gjeldende plan- og styringsdokumenter for skolens norskfag
Ferdigheter
Studenten
-
kan analysere system i språket vårt og stimulere elevers bevisstgjøring av språks form og funksjon
-
kan bruke språk- og tekstkunnskap i arbeid med analyse, respons og vurdering av elevtekster, for å fremme læring
-
kan kartlegge lese- og skriveferdigheter, sette i verk relevante tiltak og oppdage elever som har lese- og skrivevansker
-
kan arbeide med språk og tekst i flerkulturelle klassemiljø
-
kan vurdere og bruke ulike undervisningsmetoder i skriveopplæringa for trinn 1-7, for elever med ulik språklig bakgrunn så vel som ulik skriftlig målform
-
kan vurdere og analysere ulike typer norskfaglige læremidler for trinn 1-7
Generell kompetanse
Studenten
-
er en sikker språkbruker i norsk muntlig, og stø i skriftlig nynorsk og bokmål
-
kan nytte faglige kunnskaper til kritisk og konstruktiv refleksjon
-
kan planlegge, gjennomføre og vurdere norskundervisning på trinn 1-7 og grunngi faglige valg ut fra læreplan, forskning og erfaringskunnskap
-
kan arbeide selvstendig og sammen med andre om elevers læring og utvikling i faget og på tvers av fag
-
kan legge til rette for at arbeidet med litteratur og tekst kan styrke elevenes identitet, kulturforståelse og danning
## Undervisnings- og læringsformer
Tilnærmingen til stoffet skjer i hovedsak gjennom forelesinger, praktisk arbeid, arbeid i basisgrupper og individuelt arbeid, og lærestoffet skal bygge på anerkjent forskningsbasert kunnskap. I lærerutdanninga spiller dessuten praksisperiodene en viktig rolle, og samarbeid med praksisskolene åpner for verdifull faglig og didaktisk refleksjon knyttet mot emnets læringsutbytte.
Digitale arbeidsmåter i emnet er blant annet: Innføring i akademisk bruk av Word (el. tilsv.) og referanseteknikk, opplæring i bruk av ordboksressurser og skrivehjelp på nett, grammatikkspill for barn og unge (f.eks. GREI), nettressurser til nynorskundervisning, samskrivingsverktøy til studentoppgaver.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker uker praksis i 2. semester. Se nærmere informasjon i programplan for Grunnskolelærerutdanning 1-7 og Plan for praksis (1-7).
MAT102 har ansvar for praksisperioden.
## Arbeidskrav - vilkår for å avlegge eksamen
I løpet av semesteret blir det gitt oppgaver av faglig og didaktisk karakter i tilknytning til temaene i emnet:
-
Deltakelse på 3 akademiske skriveverksted
-
Et individuelt arbeidskrav om grammatikk/språket som system
-
Obligatorisk deltakelse i undervisningen. Minimum 80 % oppmøte
Tilbakemelding på arbeidskrav kan dels være fra faglærere, dels fra andre studenter, eventuelt kan de bli vurdert av studenten selv (f.eks. refleksjonslogg). Mer detaljert beskrivelse av innholdet i arbeidskrava vil bli gitt ved undervisningsstart.
Arbeidskrav vurderes til godkjent / ikke godkjent. Arbeidskrav må være godkjent før studenten kan framstille seg til eksamen.
## Eksamen
Individuell muntlig eksamen. Varighet: ca. 30 minutter.
Sensorene og kandidaten har en faglig samtale med utgangspunkt i ulike tema fra emnet. Tillatte hjelpemidler: egne notater på papir til forberedt del av eksamen. Karakterregel: A-F.
## Sensorordning
Intern og ekstern sensor.
## Evaluering av emnet
Emnet evalueres i henhold til HiØs kvalitetssystem.
## Litteratur
Gjeldende litteraturliste for 2024 Høst finner du i Leganto
