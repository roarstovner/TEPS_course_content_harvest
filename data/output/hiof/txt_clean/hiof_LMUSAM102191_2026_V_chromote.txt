## Fakta om emnet
## Innholdsfortegnelse
- Emnet er tilknyttet følgende studieprogram
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Vilkår for ny/utsatt eksamen
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger samfunnsfag som undervisningsfag (60 studiepoeng) i Grunnskolelærerutdanning 5-10.
## Undervisningssemester
2. semester (vår).
## Innhold
Livsgrunnlag og kultur er to viktige forutsetninger for ulike befolkningsgruppers eksistensgrunnlag og livsmestring. Samfunnsfaget skal belyse minoritets- og majoritetsutfordringer i relasjon til de endringsprosesser som finner sted i Norge og verden. Kjerneelementene i samfunnsfag inneholder perspektiver på hvordan elevene i skolen skal forstå geografiske, historiske og nåtidens forhold for menneskers livsgrunnlag, også i fremtiden. Dette emnet vil ha fokus på kjerneelementene bærekraftig utvikling, identitetsutvikling og felleskap og undring og utforsking.
Som skolefag skal geografi hjelpe unge mennesker til å orientere seg i nærmiljøet og ellers i verden. Geografifaget belyser bla. bærekraftig utvikling, kulturelt mangfold, og klima og landskap. Dette er viktige kompetanseområder i skolen og velegnet for å bli utforsket bla. gjennom observasjon, refleksjon og ekskursjon. Studentene får opplæring i å støtte elevers voksende verdensbilde ved bruk av kart og kritisk bruk av varierte kilder. Studentene vil arbeidet med refleksjon over faglige og utforskende arbeidsmetoder.
Emnet omfatter følgende, og er i samsvar med grunnskolens læreplan i samfunnsfag:
-
Vær, klima og landskapsendringer
-
Befolkningsgeografi og bærekraft
-
Urbefolkning, minoriteter og livsvilkår
-
Utforskende metoder i samfunnsfag
Vær, klima og landskapsendringer er velegnede temaer til å fremme innsikt i forholdet mellom mennesker og sine omgivelser. Undervisningen drøfter hvordan de menneskelige forhold påvirker i stadig større grad de samfunnsmessige og naturgeografiske prosesser. Studentene lærer å tolke landskap og analysere prosesser som fører frem til de landformerne vi i dag omgir oss med, og som er vesentlig for befolkningens aktivitet og livnæring på jorden. Studentene får bla. innsikt i temaer som biodiversitet og matsikkerhet, konsekvenser av klimaendringer og naturkatastrofer. Undervisningen analyserer endringsprosesser på ulike skala, både i et individuelt og strukturelt nivå.
Befolkningsgeografi og bærekraft tar for seg befolkningsutviklingen i Norge og verden. Forholdet mellom befolkningsvekst og tilgang til ressurser diskuteres ved hjelp av ulike teorier i fortid og samtid. Tilgang til ressurser som land, mat, kunnskap og nye teknologiske løsninger frembringer ulike syn og kritiske analyser i befolkningsgeografien, spesielt i lys av bærekraftig utvikling og livsmestring blant fattige og rikere segmenter i verdens befolkning. Endringer i befolkningssammensetning som bla. har ført til økt sentralisering og byutvikling vil bli drøftet i lys av bærekraftige perspektiver.
Urbefolkning, minoriteter og livsvilkår er et tema som diskuterer hvordan mennesker påvirker landskap og klima, og de konsekvensene dette har for deres livsvilkår, i Norge og verden. Det er spesielt søkelys på endringer i tid og rom. Studentene vil få innsikt i hvordan makt, økonomi, miljø og sosiale forhold setter premisser for tilgang til ressurser og livskvalitet.
Utforskende metoder i samfunnsfag innebærer at studentene blir kjent med ulike undervisningsmetoder og tilnærminger til vitenskapelige tenkemåter i klasserommet og i uteskolen. Kartkompetanse og innsikt i naturmessige forhold er viktig for utvikling av elevenes livsmestring og orientering i romlige omgivelser livet igjennom. Samfunnsfagets tverrfaglige temaer og kjerneelementer står sentralt i dette arbeidet, herunder med et spesielt blikk på bærekraftige samfunn.. Studentene får innsikt i bærekraftsdidaktikk, dybdelæring, vurdering og tilpasset opplæring i samfunnsfag.
Fagdidaktiske grunntanker og minoritetskulturelle/samiske perspektiver er integrert i emnet.
## Studentens læringsutbytte etter bestått emne
Kunnskap
Studenten
-
har bred kunnskap om samfunnsfag og geografi som skolefag, dens historie og egenart.
-
har kunnskap om bruk av ulike digitale kilder i samfunnsfagene, kan vurdere disse kritisk og anvende dem hensiktsmessig i undervisning.
-
har kunnskap om lokale og globale værfenomener.
-
har kunnskap om endringer i værmessige forhold og hvordan dette påvirker menneskers samspill mellomressurser og bærekraftig utvikling
-
har forståelse for hvordan ulike natur- og samfunns prosesser har formet natur og samfunn over tid.
-
har innsikt i ressursenes betydning for bærekraft, livsmestring, matsikkerhet og folkehelse.
-
har kunnskap i kartografisk forståelse i tid og rom
-
har kunnskap om samspill, dilemmaer og spenninger mellom ulike typer ressursbruk i en lokal- og global sammenheng.
-
har kunnskap om grunnleggende teorier, begreper og tenkemåter for å forstå bærekraftige sammenhenger og samfunnsutvikling over tid.
-
har kunnskap om nasjonal og global befolkningsutvikling i tid og rom
-
har kunnskap om urbefolkninger, spesielt samenes livsvilkår, og hvordan endringer i ressurser påvirker disse
-
har kunnskap om, og forstår konsekvenser av, ulik befolkningssammensetning og befolkningspolitikk, også blant urbefolkning, minoriteter og samer
-
har kunnskap om bruk av uteskole i undervisning og utforskende ekskursjonsdidaktikk
-
har kunnskap i betydningen av tilpasset opplæring i skolen
Ferdigheter
Studenten
-
kan bruke didaktisk innsikt og forskning til å skape og vurdere varierte samfunnsfaglige og geografiske undervisningsmetoder og læremidler.
-
kan utvikle en analytisk forståelse av læreplaner og hva som fremmer utforsking, dybdekompetanse og kritisk tenkning
-
kan bruke utforskende metoder til å arbeide med kompetanseutvikling og læringsstrategier
-
har kompetanse til å kritisk analysere forholdene mellom mennesker og det fysiske miljø i ulik skala.
-
kan kritisk vurdere samfunnsdebatter i lys av målene om en bærekraftig samfunnsutvikling
-
har observasjonskompetanse til å anvende i skolen og i samfunnet
-
har kompetanse i å ta i bruk kartografi og uteskole som forståelse for elevenes romlige orientering
-
kan tilrettelegge for tilpassede kompetanseutviklende aktiviteter, vurdering for læring og varierte vurderingsmåter i skolen
Generell kompetanse
Studenten
-
kan sette i gang og lede læringsprosesser som sikrer progresjon i arbeid med grunnleggende ferdigheter, og kartlegger arbeidet med sikte på å tilpasse opplæringen til elevers behov og gi læringsfremmende tilbakemeldinger.
-
kan forberede elever til å leve i og forstå et mangfoldig og demokratisk samfunn og fremme bærekraftig utvikling.
-
kan tilrettelegge for dybdelæring og tverrfaglig arbeid med bærekraftig utvikling i skolen.
-
har innsikt i, og kan tilrettelegge for, betydningen av etiske og kritiske vurderinger i samfunnsutviklingen.
-
kan filtrere og vurdere samfunnsfaglige og digitale kilder og ressurser for å svare på sammensatte spørsmål.
## Undervisnings- og læringsformer
De vanligste tilrettelagte læringsformene i emnet er:
-
## Undervisning
-
muntlig framlegg og refleksjon
-
refleksjon over praksis
-
gruppearbeid
-
utforskende øvelser/analyse
-
heldagsekskursjon
-
samarbeidslæring og studentrespons
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 2. semester. Se nærmere informasjon i programplan for Grunnskolelærerutdanning 5-10 og Plan for praksis (5-10).
SAM102 har ansvar for praksis. Det er knyttet arbeidskrav til praksisperioden; se pkt. Arbeidskrav.
## Arbeidskrav - vilkår for å avlegge eksamen
-
Obligatorisk oppmøte 80 %
-
Deltakelse på heldagsekskursjon, inkludert obligatorisk for- og etterarbeid
-
Individuelt arbeidskrav der studenten drøfter sammenhenger i samfunnsforhold og naturen
-
Deltakelse på profesjonsdager
-
Observasjonsoppgave med skriftlig innlevering knyttet til praksis, innleveres digitalt. (jf. Plan for praksis)
Arbeidskrav vurderes til godkjent / ikke godkjent. Arbeidskravene må være godkjent av faglærer før studenten kan fremstille seg til eksamen.
## Eksamen
Muntlig eksamen i gruppe med varighet på ca. 30-40 minutter.
Kandidatene deles inn i grupper på 2-3 personer. Det blir gitt ett døgn forberedelsestid der kandidatene tildeles en problemstilling de skal drøfte sammen under eksamineringen. Deretter åpnes det for spørsmål/fordypning fra sensorene. Det gis individuelle karakterer innenfor gruppene etter karakterregel A-F.
## Sensorordning
Intern og ekstern sensor.
## Vilkår for ny/utsatt eksamen
Ny eksamen gjennomføres samtidig med neste ordinære eksamen.
## Evaluering av emnet
Emnet evalueres i henhold til HiØs kvalitetssystem.
## Litteratur
Gjeldende litteraturliste for 2024 Vår finner du i Leganto
