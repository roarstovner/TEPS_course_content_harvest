## Fakta om emnet
## Innholdsfortegnelse
- Emnet er tilknyttet følgende studieprogram
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Vilkår for ny/utsatt eksamen
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger Kunst og håndverk som undervisningsfag (60 studiepoeng) i Grunnskolelærerutdanning 5-10.
## Undervisningssemester
4. semester (vår).
## Innhold
Studiet er fundert i kjerneelementene håndverksferdigheter, kunst- og designprosesser, visuell kommunikasjon og kulturforståelse innenfor områdene bilde, skulptur og tekstile materialer. Temaer som vil bli behandlet er:
-
Design og stilhistorie med vekt på utvalgte perioder, samt idéutviklingsprosesser og samspillet mellom materialer, teknikk, funksjon og formuttrykk
-
Nyere kunstuttrykk som inspirasjon for eget skapende arbeid i bilde og skulptur
-
Fagdidaktikk med utgangspunkt i læreplanen i kunst og håndverk, veiledning og vurdering i faget, overordnede temaer, kreativitet og estetiske læreprosesser.
-
Arbeid med materialer, håndverk, kunst og designprosesser, visuell kommunikasjon innen bilde, skulptur og tekstil
Gjennom arbeidet med temaene skal studenten videreutvikle egne praktiske ferdigheter i faget og få erfaring med ulike arbeidsformer som er relevante for arbeidet på grunnskolens mellom- og ungdomstrinn.
## Studentens læringsutbytte etter bestått emne
Kunnskap
Studenten har kunnskap om
-
materialer, teknikker, redskaper og estetiske virkemidler som er relevante i arbeid med bilde og skulptur med fokus på trinn 5-10
-
teknikker, redskaper og estetiske virkemidler som er relevante i arbeid med ulike tekstiler og fleksible materialer
-
utvalgte perioder innen design- og stilhistorie, hvordan gjenstander virker på oss og gir mulighet til undersøkende og skapende arbeid.
-
nyere kunstuttrykk som inspirasjon for eget skapende arbeid
-
sentrale teorier om estetiske læreprosesser, kreativitet, idéutviklingsprosesser og samspill mellom materiale, teknikk, funksjon og formuttrykk
-
fagdidaktikk, veiledning og vurdering i faget samt kunnskap om de fagovergripende temaene i grunnskolens læreplan
-
har kunnskap om lærings- og erkjennelsesformer knyttet til kunst og håndverk som estetisk skapende, praktisk handlende og visuelt kommunikativt fag
Ferdigheter
Studenten
-
kan bruke metoder for problemløsning i design
-
kan utnytte materialers bruksegenskaper og estetiske uttrykkskvaliteter i praktisk skapende arbeid og utøve skjønn ved bruk av estetiske virkemidler i egne uttrykk
-
kan velge ut hensiktsmessige materialer, teknikker og verktøy, vedlikeholde redskaper og enkle maskiner og kjenne sikkerhetsrutiner (HMS-rutiner)
-
kan være bevisst sin rolle som kulturformidler, og bruke museer og samlinger i elevers læringsarbeid og eget skapende arbeid
-
kan bruke gjeldende læreplaner for grunnskolen til å planlegge og organisere læring i kunst og håndverk, og fremme samarbeid og likestilling mellom kjønn og kulturer
Generell kompetanse
Studenten
-
kan arbeide selvstendig og sammen med andre for å identifisere, analysere og løse problemer knyttet til elevers læring i kunst og håndverksfaget
-
kan anvende faget i skolen for å utvikle håndverksferdigheter, kunst- og designprosesser, visuell kommunikasjon og kulturforståelse
-
kan utnytte fagets muligheter til å fremme gjenbruk og bærekraftig utvikling, demokrati og medborgerskap, folkehelse og livsmestring.
## Undervisnings- og læringsformer
Emnet består av forelesninger, demonstrasjoner, selvstendig skapende arbeid med materialer og teknikker, veiledning og gruppesamtaler. I grunnskolelærerutdanningen spiller praksisperiodene en viktig rolle for verdifull faglig og didaktisk refleksjon knyttet mot emnets læringsutbytte. Som en del av undervisningen gis formativ vurdering på arbeider og faglig progresjon.
Digitale arbeidsformer i emnet er blant annet å bruke digitale presentasjonsverktøy ved erfaringsdeling etter praksis og prosjektoppgaver. I forbindelse med studiet av kunst, håndverk og design, må studentene i tillegg til pensumlitteratur søke informasjon på Internett. Til eksamen skal det vises fram logg med visuell dokumentasjon som innebærer ferdigheter i foto, gjerne bruk av eget mobilkamera, og evne til å velge ut og sette inn bildene i dokumentene.
Det er en obligatorisk studietur i emnet. Studenter må påregne noen utgifter til studieturer. Det vil bli fakturert utgifter til materialer, for 15 studiepoeng er det kr. 200,-.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring. Dette tilsvarer en studieinnsats på minimum 20 timer pr. uke inkludert undervisning.
## Praksis
Det er tre uker praksis i 4. semester. Se nærmere informasjon i programplan for Grunnskolelærerutdanning 5-10 og Plan for praksis (5-10).
Fagpulje 2 har hovedansvar for praksisperioden.
## Arbeidskrav - vilkår for å avlegge eksamen
Følgende arbeidskrav må være godkjent før studenten kan fremstille seg til eksamen:
-
Minimum 80 % tilstedeværelse i undervisningen.
-
Deltakelse på studieturer. Har ikke studenten anledning til å delta på felles studietur, må studenten gjennomføre et alternativt opplegg som gir tilsvarende kunnskap. Plan for alternativt opplegg skal godkjennes av faglærer på forhånd, og studenten må levere en dokumentasjon om at opplegget er gjennomført i etterkant av studieturen.
-
Analyse av materiell og utstyr i Kunst og håndverk som tilbys elevene i praksisklassen. Muntlig presentasjon (jf. Plan for praksis).
Arbeidskrav vurderes til godkjent / ikke godkjent.
## Eksamen
Eksamen består av to komponenter:
1. Individuell mappevurdering med utstilte produkter som leveres innen angitt frist. Mappen skal bestå av kandidatens individuelle arbeider i emnet med tilhørende prosessdokumentasjon og logg.
2. Individuell muntlig eksamen med varighet på ca. 30 minutter. I den muntlige eksaminasjonens første del tas det utgangspunkt i studentenes egne arbeider og arbeidsprosess. Til eksaminasjonens andre del presenterer studenten et forberedt fagdidaktisk muntlig/visuelt framlegg om hvordan læreren kan tilrettelegge for møter mellom elever og billedkunst i skolen.
Det gis en samlet karakter i emnet. Karakterregel: A-F.
## Sensorordning
Intern og ekstern sensur.
## Vilkår for ny/utsatt eksamen
Ved eventuell ny eksamen kan eksamensmappen forbedres én gang. Kandidaten må deretter fremstille seg for ny muntlig eksamen.
## Evaluering av emnet
Emnet evalueres i henhold til HiØs kvalitetssystem etter hvert semester.
## Litteratur
Gjeldende litteraturliste for 2024 Vår finner du i Leganto
