## Fakta om emnet
- Kari Iren Spernes
- Bosse Bergstedt
## Innholdsfortegnelse
- Emnet er tilknyttet følgende studieprogram
- Absolutte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger profesjonsrettet pedagogikk (150 studiepoeng) som masterfordypning i Grunnskolelærerutdanning 1-7.
## Absolutte forkunnskaper
- Bestått praksisperioder i 4. studieår.
- Bestått minimum 150 studiepoeng fra 1.-3. studieår, hvorav alle obligatoriske emner må være bestått (90 studiepoeng)
- Bestått 30 studiepoeng fra masterfordypningsfaget
- Bestått FoU-oppgaven i 3. studieår.
## Undervisningssemester
9. semester (høst).
## Innhold
Emnet består av tre deler: teoretiske og metodiske perspektiv innen nyere pedagogisk forskning, kunnskap om eget forskningsfelt og egen pedagogisk praksis. Emnet bygger på studentenes kunnskap i vitenskapsteori og metode og belyser teoretiske og metodiske perspektiver innen aktuell pedagogisk forskning. Ut fra ulike perspektiver diskuteres hvilke muligheter disse har for å styrke læring i dagens og fremtidens skoler, og hva disse teoriene og metodene kan bidra med når det gjelder å utvikle lærerprofesjonen. Emnets teoretiske og metodiske del integreres med at studentene oppdaterer kunnskap om det forskningsfelt som tematiseres i masteroppgaven, gjennom litteraturgjennomgang, prosjektskisse, analyser av tidligere masteroppgaver og ph.d.-oppgaver samt planlegging av eget arbeid. Både den teoretiske og metodiske delen og arbeidet med den egne masteroppgaven integreres med studentenes praksis.
## Studentens læringsutbytte etter bestått emne
Kunnskap
Studenten
- har avansert kunnskap om nyere pedagogisk forskning og hvordan dette kan knyttes til eget arbeid og pedagogisk praksis.
- har inngående kjennskap til de teoretiske og metodiske perspektivene som er brukt i nyere pedagogisk forskning.
- har inngående kunnskap om sentrale begreper brukt i nyere pedagogisk forskning.
- har tilegnet seg avansert kunnskap om forskningsfeltet knyttet til tema for egen masteroppgave.
- har tilegnet seg avansert kunnskap om litteraturgjennomgang og analyse av masteroppgaver og Ph.d.- avhandlinger.
Ferdigheter
Studenten
- kan skape læringsmiljøer med pedagogiske perspektiver som bidrar til gode faglige, sosiale og estetiske læringsprosesser.
- kan analysere og vurdere litteraturgjennomganger, utdanningstekster, Ph.d.- avhandlinger og masteroppgaver.
- kan kritisk vurdere og bruke ulike undervisningsmetoder, læringsverktøy og digitale verktøy som ressurser i opplæringen.
- kan gjennomføre pedagogiske metoder i arbeidet med elevenes grunnleggende ferdigheter og fag.
Generell kompetanse
Studenten
- kan på et avansert nivå analysere og vurdere relevante faglige perspektiver og problemstillinger knyttet til pedagogisk teori og metode.
- kan selvstendig oppdatere kunnskap om eget forskningsfeltet.
- kan selvstendig planlegge, lede og evaluere pedagogisk arbeid.
## Undervisnings- og læringsformer
For at studentene skal få trening i arbeidsmåter de vil trenge i profesjonsutøvelsen, blir det lagt vekt på aktiviteter som krever ferdigheter i å formidle, kommunisere og samarbeide. Emnet er lagt opp med varierte arbeidsformer som forelesninger, artikkelseminarer, gruppearbeid, ulike tekstproduksjoner, og selvstudium. Arbeidsmåtene skal fremme evnen til analyse, drøfting og refleksjon. Ikke alle temaer innen emnet kan behandles i forelesninger eller seminar. Det er studentens ansvar å tilegne seg lærestoffet.
Bruk av ulike digitale verktøy, seminarer, samtaler og veiledning er gjennomgående arbeidsformer. Utdanningen skal bevisstgjøre studentene på digitale mediers muligheter og begrensninger.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er to uker praksis i 9. semester, inkludert trinnovertakelse. Se nærmere informasjon i programplan for Grunnskolelærerutdanning 1-7 og Plan for praksis (1-7).
PED402 har ansvar for praksisperioden.
## Arbeidskrav - vilkår for å avlegge eksamen
- 80 % deltagelse på undervisning (jf. semesterplanen)
- Foreta en litteraturgjennomgang knyttet til temaet for masteroppgaven (individuelt). Litteraturgjennomgangen leveres skriftlig i Canvas. Litteraturgjennomgangen presenteres muntlig for medstudenter.
- Prosjektskisse til masteroppgaven
Arbeidskrav vurderes til godkjent / ikke godkjent. Arbeidskrav må være godkjent før studenten kan fremstille seg til eksamen.
## Eksamen
Hjemmeeksamen, individuell, skriftlig, over 5 dager.
Omfang 3500 ord (+/- 10 %).
Alle hjelpemidler tillatt.
Karakterregel: Bestått / Ikke bestått
## Sensorordning
To interne sensorer.
## Evaluering av emnet
Emnet evalueres i henhold til HiØs kvalitetssystem.
## Litteratur
