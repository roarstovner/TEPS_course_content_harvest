## Fakta om emnet
## Innholdsfortegnelse
- Emnet er tilknyttet følgende studieprogram
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter i Grunnskolelærerutdanning 5-10 som velger tysk som undervisningsfag (30 studiepoeng).
## Undervisningssemester
6. semester (vår)
## Innhold
Det brukes et vidt tekstbegrep, som omfatter ulike typer av kulturelle uttrykksformer og medier som bl.a. skjønnlitteratur, barne- og ungdomslitteratur, film, bildebøker, musikk, språkspill og tegneserier med hensyn til å fremme aktivitet hos hhv. studenter og elever. Det legges opp til en nær sammenheng mellom teorien og litteraturen som gjennomgås og utprøving av undervisningskonsept og -metoder i praksis - inkludert digitale tilnærminger. Man tar også for seg kjerneelementene Kommunikasjon og Interkulturell kompetanse i Læreplan i fremmedspråk, samt det overordnetede temaet Demokrati og medborgerskap.
## Studentens læringsutbytte etter bestått emne
Kunnskap
Studenten
-
har kunnskap om ulike teksttyper på tysk, for eksempel skjønnlitteratur, aktuell barne- og ungdomslitteratur, sakprosa, tegneserier, muntlig tradisjon, sanger, film, forskjellige digitale og multimodale uttrykk, og hvordan disse kan brukes i tyskundervisningen.
-
har kjennskap til aktuell barne- og ungdomskultur i de tysktalende land
-
har god kjennskap til sentrale språkstrukturer og til hvordan språk, eventuelt sammen med andre virkemidler, brukes i tekststrategisk sammenheng.
-
har innsikt i gjeldende læreplaner, kjenner til aktuelle læreverk (analoge og digitale) og har kunnskap om aktuelle og relevante undervisningsressurser samt ulike undervisningskonsept og -metoder.
Ferdigheter
Studenten
-
kan analysere og tolke skjønnlitterære og andre ulike kulturelle uttrykk.
-
tilrettelegge for at elevene kan lage for eksempel digitale veggaviser, digitale plakater, animasjonsvideoer, multimodale tekster, lydopptak og liknende.
-
kan anvende ulike tekstdidaktiske konsepter, tilpasse dem til elevenes behov og undervisningssituasjon og veilede elevene i å utvikle gode og varierte lesestrategier.
-
har økte aktive ferdigheter i tysk og kan selv produsere forskjellige typer tekster på tysk.
-
kan bruke digitale og analoge ressurser for at elevene skal tilegne seg både reseptiv kompetanse og best mulig ferdighet i å kommunisere både muntlig og skriftlig.
Generell kompetanse
Studenten
-
kan utvise holdninger som er tjenlige i undervisningssituasjoner ved å være seg bevisst sin rolle som språkmodell, tilrettelegger og veileder i tråd med skolens etiske grunnverdier og ansvar for barn og unges personlig vekst
-
er i stand til å planlegge og gjennomføre varierte undervisningsopplegg knyttet til tekstlige aspekter og kan utvikle, analysere og vurdere elevers lærings- og kommunikasjonsstrategier.
-
kan anvende sin fagkunnskap på en reflektert måte i forhold til gjeldende planverk for grunnskolen og kritisk vurdere egen fagundervisning.
-
kan reflektere over hvilke ressurser og arbeidsformer som passer elevenes behov, interesser og forutsetninger best.
-
kan tilrettelegge for elevmedvirkning og dybdelæring, samt har innsikt i hvordan barn og unge kan realisere sitt læringspotensial.
## Undervisnings- og læringsformer
Emnet har et godt utbygd nettbasert undervisnings-, veilednings- og vurderingstilbud på dag- og ettermiddagstid. Dette gir studenten mulighet til å følge studiet der han/hun til enhver tid befinner seg, f.eks. i Halden eller på en annen kant av landet, eller i målspråkområdet.
Undervisning og veiledning er nettbasert. Det gis også mulighet for frivillige samlinger på studiested Halden/hybridundervisning. Veiledning kan også gis på studiested Halden.
Det vil bli lagt opp til varierte undervisningsformer på nett, både i form av nettmøter og asynkron undervisning, i større og mindre grupper. I nettmøtene gjennomgås sentralt fagstoff og det tilrettelegges for at studentene kan diskutere faglige temaer og gi hverandre faglige tilbakemeldinger. Digitale presentasjonsverktøy brukes for å belyse fagstoffet. Dette gir studenten mulighet til å forberede seg før undervisningen og bearbeide fagstoffet i etterkant. Det vil også tilrettelegges for at studentene kan samarbeide i par og/eller grupper digitalt. Selvstudium inngår i læringsformene.
Bruk av læringsplattform og andre digitale og samarbeidsverktøy er sentrale i studiet. Læringsplattform brukes til distribusjon av grunnlagsdokumenter, sentralt fagstoff og oppgaver, samt annen relevant informasjon.
Det tilbys tilrettelagt veiledning individuelt og/eller i mindre grupper med faglærer og/eller erfarne studenter som studentassistenter. Dette tilbudet benyttes i stor grad for å motivere studentene og anskueliggjøre fagstoffet, i form av ytterligere forklaringer, repetisjon av gjennomgått fagstoff og oppgaveløsing.
Studenten må i tillegg delta på annen obligatorisk aktivitet i tråd med programplanen for GLU 5-10, se Programplan generell del og Plan for praksis.
-
For studenter i GLU 5-10 ved Høgskolen i Østfold som følger dette emnet: Studentene må i tillegg delta på annen obligatorisk aktivitet i tråd med programplanen for GLU 5-10, se Programplan generell del og Plan for praksis.
-
For studenter i GLU 5-10 fra andre universiteter og høyskoler som følger dette emnet: Studentene må i tillegg delta på annen obligatorisk aktivitet i tråd med programplanen for GLU 5-10 ved egen institusjon.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 6. semester. Se nærmere informasjon i programplan for Grunnskolelærerutdanning 5-10 og Plan for praksis (5-10).
TYS112 har hovedansvar for praksisperioden.
## Arbeidskrav - vilkår for å avlegge eksamen
-
Én multimodal innlevering på tysk, individuelt eller i par, om tyskspråklig kultur, samfunn og/eller interkulturelle aspekter med en didaktisk tilnærming. Omfang: 1000-1500 ord, i tillegg til multimodale uttrykk. Alle kilder må oppgis. Skrifttype og størrelse i de skriftlige delene: Times New Roman, punkt 12. Linjeavstand: 1,5.
Arbeidskrav vurderes til godkjent / ikke godkjent. Arbeidskrav må være godkjent før studenten kan fremstille seg til eksamen.
## Eksamen
Individuell skriftlig hjemmeeksamen (7 dager)
Eksamen skal bestå av faglige tema med didaktisk tilnærming på tysk. Nærmere spesifikasjoner om innholds- og vurderingskriterier vil bli gitt. Alle kilder må oppgis. Omfang: 3000-4000 ord i tillegg til multimodale uttrykk, eksklusive forside og referanseliste. Skrifttype og størrelse: Times New Roman, punkt 12. Linjeavstand: 1,5.
Karakterregel: A-F.
## Sensorordning
Intern og ekstern sensor
## Evaluering av emnet
Tilbakemelding fra studentene våre er avgjørende for at vi skal kunne tilby best mulige emner og studieprogrammer. Dette emnet evalueres på følgende måte:
-
midtsemesterevaluering
-
løpende evaluering/sluttevaluering
Resultatene behandles av
-
lærergruppe
-
programansvarlig
-
programutvalg
## Litteratur
Gjeldende litteraturliste for 2024 Vår finner du i Leganto
