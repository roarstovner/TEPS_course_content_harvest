## Fakta om emnet
## Innholdsfortegnelse
- Emnet er tilknyttet følgende studieprogram
- Anbefalte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter i Grunnskolelærerutdanning 5-10 som velger spansk som undervisningsfag (30 studiepoeng).
## Anbefalte forkunnskaper
Forkunnskaper tilsvarende spansk nivå II fra videregående opplæring anbefales, men er ikke et krav.
## Undervisningssemester
6. semester (vår)
## Innhold
Det brukes et vidt tekstbegrep, som omfatter ulike typer kulturelle tekstuttrykk og medier, som litteratur, sakprosa, sammensatte tekster, film, musikk, lek, spill og kunst. Ulike tilnærminger til og bruk av autentiske og tilpassede tekster i egen språk- og kunnskapsutvikling og i spanskundervisning for barn og unge vektlegges. I undervisningen vil man ta for seg ulike strategier for å forstå tekstenes innhold, kommentere og analysere virkemidler og tekstens budskap. Man tar for seg enkelte sentrale hendelser og utviklingslinjer i spansk og latinamerikansk historie, men hovedvekten ligger på kulturelle uttrykk, hendelser og fenomener i målspråkområdet i nyere tid.
Det legges opp til diskusjon og refleksjon rundt hvordan styrke elevenes kulturkunnskap og interkulturelle kompetanse, blant annet gjennom bruk av ulike analoge og digitale verktøy og deltakelse på ulike læringsarenaer. Man tar også for seg kjerneelementene Kommunikasjon og Interkulturell kompetanse i Læreplan i fremmedspråk, samt det overordnetede temaet Demokrati og medborgerskap.
## Studentens læringsutbytte etter bestått emne
Kunnskap
Studenten har
-
kjennskap til hovedtrekk i spansk og latinamerikansk historie, kulturelle uttrykksformer og dagsaktuelle temaer i spanskspråklige områder
-
kunnskap om ulike tekstlige uttrykk og teksttyper på spansk (innen litteratur og sakprosa, digitale medier, film, musikk og sang) og hvordan disse kan brukes i spanskundervisningen
-
kunnskap om teksters struktur og språklige og estetiske virkemidler
-
kunnskap om hvordan man kan ta i bruk digitale og andre typer verktøy på ulike arenaer for å fremme interkulturell forståelse og bevissthet hos elevene
Ferdigheter
Studenten kan
-
sette seg inn i og redegjøre for sentrale historiske hendelser, aktuelle temaer og kulturelle fenomener i spanskspråklige områder
-
forstå, analysere og tolke spanskspråklige tekster i ulike sjangere og media
-
bruke hensiktsmessige skrivestrategier i egen tekstproduksjon på målspråket og tilpasse egen tekst mottaker og kommunikasjonssituasjon
-
anvende fagkunnskapen didaktisk og reflektert i forhold til gjeldende planverk for grunnskolen og kritisk vurdere egen undervisning
-
velge ut analoge og digitale læringsressurser og tilrettelegge arbeid med spanskspråklige tekster og kulturelle temaer for barn og ungdom på en variert, utfordrende og inspirerende måte
-
tilrettelegge for at elevene kan lage digitale veggaviser, digitale plakater, animasjonsvideoer, multimodale tekster, lydopptak og lignende
Generell kompetanse
Studenten
-
kan planlegge, gjennomføre og evaluere undervisning knyttet til tekstlige aspekter og utvikling av elevenes kulturelle og interkulturelle kompetanse
-
kan tilpasse arbeid med spanskspråklige tekster elevenes/elevgruppens behov, interesser og forutsetninger
-
har innsikt i ulike innfallsporter til fremmedspråksdidaktikk og undervisningsmetoder for fremmedspråk og har beredskap for å anvende ny kunnskap og forskning innenfor faget
-
kan tilrettelegge for elevmedvirkning og dybdelæring, samt har innsikt i hvordan barn og unge kan realisere sitt læringspotensial
-
kan arbeide selvstendig og sammen med andre for å identifisere, analysere og løse problemer knyttet til elevers læring og utvikling i spanskfaget
## Undervisnings- og læringsformer
Undervisningsspråket er spansk og norsk.
Emnet har et godt utbygd nettbasert undervisnings-, veilednings- og vurderingstilbud på dag- og ettermiddagstid. Dette gir studenten mulighet til å følge studiet der man til enhver tid befinner seg, f.eks. i Halden eller på en annen kant av landet, eller i målspråkområdet.
Undervisning og veiledning er nettbasert. Det gis også mulighet for undervisning eller frivillige samlinger på studiested Halden. Veiledning kan også gis på studiested Halden.
Det vil bli lagt opp til varierte undervisningsformer på nett, både i form av nettmøter og asynkron undervisning, i større og mindre grupper. I nettmøtene gjennomgås sentralt fagstoff og det tilrettelegges for at studentene kan diskutere faglige temaer og gi hverandre faglige tilbakemeldinger. Digitale presentasjonsverktøy brukes for å belyse fagstoffet. Dette gir studenten mulighet til å forberede seg før undervisningen og bearbeide fagstoffet i etterkant. Det vil også tilrettelegges for at studentene kan samarbeide i par og/eller grupper digitalt. Selvstudium inngår i læringsformene.
Bruk av læringsplattform og andre digitale og samarbeidsverktøy er sentrale i studiet. Læringsplattform brukes til distribusjon av grunnlagsdokumenter, sentralt fagstoff og oppgaver, samt annen relevant informasjon.
Det tilbys tilrettelagt veiledning individuelt og/eller i mindre grupper med faglærer og/eller erfarne studenter som studentassistenter. Dette tilbudet benyttes i stor grad for å motivere studentene og anskueliggjøre fagstoffet, i form av ytterligere forklaringer, repetisjon av gjennomgått fagstoff og oppgaveløsing.
-
For studenter i GLU 5-10 ved Høgskolen i Østfold som følger dette emnet: Studentene må i tillegg delta på annen obligatorisk aktivitet i tråd med programplanen for GLU 5-10, se Programplan generell del og Plan for praksis.
-
For studenter i GLU 5-10 fra andre universiteter og høyskoler som følger dette emnet: Studentene må i tillegg delta på annen obligatorisk aktivitet i tråd med programplanen for GLU 5-10 ved egen institusjon.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er tre uker praksis i 6. semester. Se nærmere informasjon i programplan for Grunnskolelærerutdanning 5-10 og Plan for praksis (5-10).
SPA112 har ansvar for praksisperioden.
## Arbeidskrav - vilkår for å avlegge eksamen
-
Én multimodal innlevering på spansk, individuelt eller i par, om spanskspråklig kultur, samfunn og/eller interkulturelle aspekter. Omfang: 1000-1500 ord, i tillegg til multimodale uttrykk. Alle kilder må oppgis. Skrifttype og størrelse i de skriftlige delene: Times New Roman, punkt 12. Linjeavstand: 1,5.
Arbeidskrav vurderes til godkjent / ikke godkjent. Arbeidskrav må være godkjent før studenten kan fremstille seg til eksamen.
## Eksamen
Individuell skriftlig hjemmeeksamen. Varighet: 5 timer. Eksamen gjennomføres som digital eksamen.
Alle hjelpemidler tillatt.
Kandidaten skal vise sine kunnskaper og ferdigheter i tilknytning til kultur og samfunn og spanskspråklige tekster. Eksamen omhandler også utvikling kulturell og interkulturell kompetanse samt forståelse og bruk av tilpassede og/eller autentiske tekster på spansk. Nærmere spesifikasjoner om innholds- og vurderingskriterier vil bli gitt. Kilder som anvendes skal oppgis. Skrifttype og størrelse: Times New Roman, punkt 12. Linjeavstand: 1,5
Karakterregel: A-F.
## Sensorordning
To interne sensorer eller én intern og én ekstern sensor.
## Evaluering av emnet
Tilbakemelding fra studentene våre er avgjørende for at vi skal kunne tilby best mulige emner og studieprogrammer. Dette emnet evalueres på følgende måte:
-
midtsemesterevaluering
-
løpende evaluering/sluttevaluering
Resultatene behandles av
-
lærergruppe
-
programansvarlig
-
programutvalg
## Litteratur
Gjeldende litteraturliste for 2024 Vår finner du i Leganto
