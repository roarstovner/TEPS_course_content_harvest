## Fakta om emnet
## Innholdsfortegnelse
- Emnet er tilknyttet følgende studieprogram
- Absolutte forkunnskaper
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger engelsk som
-
masterfordypning (150 studiepoeng) i Grunnskolelærerutdanning 1-7
-
undervisningsfag (90 studiepoeng) i kombinasjon med Profesjonsrettet pedagogikk som masterfordypning i Grunnskolelærerutdanning 1-7
## Absolutte forkunnskaper
-
Bestått praksisperioder i 3. studieår.
-
Bestått minimum 150 studiepoeng fra 1.-3. studieår, hvorav alle obligatoriske emner må være bestått (90 studiepoeng).
-
Bestått 60 studiepoeng fra masterfordypningsfaget.
-
Bestått FoU-oppgaven i 3. studieår.
## Undervisningssemester
8. semester (vår).
## Innhold
Emnet tar utgangspunkt i fagfeltet interkulturell kommunikasjon og dets sentrale konsepter så som kultur, identitet, verdier, stereotypier og rasisme, som er nødvendig for drøftingen av interkulturell læring og demokratisk kultur i undervisningssammenheng. Det skal først sees på interkulturell kompetanse fra et teoretisk perspektiv slik som det blir diskutert i læreplaner, politiske dokumenter og i aktuell forskningslitteratur. Deretter følger det praktiske perspektivet som også vil være forskningsbasert. Det skal tas opp metoder for å fremme interkulturell kompetanse og demokratisk danning i klasserommet ved, for eksempel, bruk av film, litteratur eller andre typer tekster. Studentene velger selv et antall tekster for utarbeidelse av en større oppgave med en didaktisk vinkling.
## Studentens læringsutbytte etter bestått emne
Kunnskap
Studenten
-
har avanserte kunnskaper om de sentrale begrepene i fagfeltet interkulturell kommunikasjon
-
har god kunnskap om nyere tilnærminger innenfor forskningsfeltet kultur og identitet
-
har innsikt i aktuelle problemstillinger knyttet til det kulturelle mangfoldet i dagens samfunn generelt og i engelskundervisningen i begynneropplæringen spesielt
Ferdigheter
Studenten
-
kan analysere situasjoner ut fra et interkulturelt perspektiv
-
kan vurdere ulike metoder for å fremme interkulturell læring og demokratisk tenkning i klasserommet
-
kan reflektere over etiske problemstillinger knyttet til egne og andres verdisystemer
-
kan bruke teoretisk innsikt til å planlegge, prøve ut og evaluere undervisningsopplegg tilpasset målgruppen, med fokus på språklig og kulturelt mangfold og demokratisk danning
Generell kompetanse
Studenten
-
kan reflektere over egen identitet i relasjon til andre og flytte perspektiv
-
er bevisst betydningen av perspektivmangfold i læringsprosesser i skolen
-
kan identifisere, analysere og kritisk reflektere over faglige, profesjonsetiske og utdanningspolitiske problemstillinger med relevans for globalt medborgerskap og demokratisk danning
## Undervisnings- og læringsformer
Det vil bli lagt opp til varierte undervisningsformer:
-
## Undervisning
-
gruppearbeid
-
seminar med muntlige presentasjoner og diskusjoner
Læringsplattform og andre digitale verktøy er en integrert del av emnet.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring.
## Praksis
Det er fire uker praksis i 8. semester. Se nærmere informasjon i programplan for Grunnskolelærerutdanning 1-7 og Plan for praksis (1-7).
ENG402 har ansvar for praksisperioden.
## Arbeidskrav - vilkår for å avlegge eksamen
-
Obligatorisk aktiv deltagelse i kollokvier og seminarier.
-
En skriftlig analyse av et interkulturelt møte i case-form. Analysen danner grunnlag for diskusjon med medstudenter
-
En skriftlig oppgave (individuell eller i par) om interkulturell kompetanse
-
Samle materiell til utarbeidelse av et mindre undervisningsopplegg i begynneropplæringen som legges inn i en fellesmappe på læringsplattform
-
Deltakelse på profesjonsdager
Arbeidskrav vurderes til godkjent / ikke godkjent. Arbeidskrav må være godkjent før studenten kan fremstille seg for eksamen.
## Eksamen
Individuell muntlig eksamen. Varighet: ca. 30 minutter
Eksamen er todelt: Kandidaten presenterer et undervisningsopplegg for å fremme interkulturell læring og demokratisk kultur i begynneropplæringen, basert på faglitteratur (ca. 10 minutter). Deretter vil det være en samtale om tankene og teoriene bak opplegget hvor fagkunnskaper vil trekkes inn (ca. 20 minutter).
Hjelpemidler: Kandidaten kan bruke egne notater/PowerPoint/handout eller lignende under presentasjonen.
Karakterregel: A-F.
## Sensorordning
Intern og ekstern sensor.
## Evaluering av emnet
Emnet evalueres i henhold til HiØs kvalitetssystem.
## Litteratur
Gjeldende litteraturliste for 2024 Vår finner du i Leganto
