## Fakta om emnet
## Innholdsfortegnelse
- Emnet er tilknyttet følgende studieprogram
- Undervisningssemester
- Innhold
- Studentens læringsutbytte etter bestått emne
- Undervisnings- og læringsformer
- Arbeidsomfang
- Praksis
- Arbeidskrav - vilkår for å avlegge eksamen
- Eksamen
- Sensorordning
- Vilkår for ny/utsatt eksamen
- Evaluering av emnet
- Litteratur
## Emnet er tilknyttet følgende studieprogram
Emnet er obligatorisk for studenter som velger undervisningsfaget Kunst og håndverk (30 studiepoeng) i Grunnskolelærerutdanning 1-7 i 6. semester.
## Undervisningssemester
6. semester (vår).
## Innhold
Temaer som vil bli behandlet:
-
Opplæring i ulike relevante materialer og teknikker, estetiske virkemidler og idéutvikling med utgangspunkt i eget bildearbeid
-
Billedkunstens historie fra romantikken til modernistisk formspråk
-
Ulike uttrykksformer fra ulike kulturer nasjonalt og internasjonalt
-
Teorier om barns formspråk i todimensjonal form
-
Teorier om estetiske virkemidler, billedanalyse og kreativitet
-
Utstillingsarbeid og utstillingers betydning i pedagogisk arbeid
-
Fagdidaktikk med utgangspunkt i fagets historie og egenart, oppbygging og innhold i grunnskolens læreplan, undervisningsplanlegging, grunnleggende ferdigheter og tilpasset opplæring med fokus på trinn 1-7
-
Studieturer som grunnlag for kunnskap, danning og generell kompetanse
Gjennom arbeidet med temaene skal studentene få erfaring med ulike arbeidsformer som er relevante for arbeidet på grunnskolens trinn 1-7. Lærestoffet i faget bygger på anerkjent forskningsbasert kunnskap. Det flerkulturelle perspektivet inngår i emnet.
## Studentens læringsutbytte etter bestått emne
Kunnskap
Studenten har kunnskap om
-
materialer, teknikker, redskaper og estetiske virkemidler som er relevante i arbeid med bilde med fokus på trinn 1-7
-
hovedretninger innenfor europeisk bildekunst og skulptur fra romantikken til dagens uttrykk
-
hvordan to- og tredimensjonale uttrykksformer fra ulike kulturer nasjonalt og internasjonalt kan være ressurs for eget skapende arbeid
-
sentrale teorier om barns todimensjonale formspråkutvikling og barnekulturens visuelle ytringsformer
-
organisering av opplæringen i kunst og håndverk på trinn 1-7
-
hvordan de overordnede temaer og grunnleggende ferdigheter i grunnskolens læreplan er del av arbeidet i faget, og hvordan legge til rette for tilpasset opplæring
-
estetisk kompetanse og bruk av estetiske virkemidler
Ferdigheter
Studenten
-
kan bruke tegning både som språkform og som verktøy i skissearbeid, konseptutvikling og arbeidstegninger
-
har ferdigheter i materialer, teknikker og redskaper som er relevante i egne to-dimensjonale uttrykk
-
har analytisk og utøvende kunnskaper og ferdigheter i bruk av estetiske virkemidler i egne arbeider og i pedagogisk arbeid med barn på trinn 1-7
-
kan utvikle en idé til ferdig form, dokumentere og vurdere egen skapende prosess, vise praktisk håndlag og være en god rollemodell for elevene
-
kan organisere enkle utstillinger og lage ulike typer presentasjoner og aktivisere elever i arbeid med utstilling av deres egne produkter.
-
kan bruke fagets innhold, arbeidsmåter og teori i undervisningsplanlegging og gjennomføre undervisning på trinn 1-7 på varierte måter
-
kan formulere oppgaver i kunst og håndverk på trinn 1-7 som også ivaretar de grunnleggende ferdighetene
Generell kompetanse
Studenten
-
har estetisk kompetanse og kan gjøre rede for hvordan skapende arbeid med materialer utfordrer sanser, engasjerer følelser krever konsentrasjon og aktiviserer kroppen
-
ser elevens kulturelle forskjeller som en ressurs og kan utnytte mangfold som utgangspunkt for meningsfulle oppgaver, respekt og anerkjennelse
-
kan formidle kunst og formkultur på varierte måter, både praktisk, skriftlig og muntlig
-
kan bruke digitale læringsarenaer til formidling av fagstoff og egen faglig oppdatering
## Undervisnings- og læringsformer
Læringsaktivitetene i faget vil fremgå av semesterplanen. Emnet har en praktisk og teoretisk forankring der veksling mellom kunstfaglige studier, eget estetisk skapende bildearbeid og fagdidaktisk refleksjon gir grunnlag for å forstå, vurdere og videreutvikle ideer i arbeid med barna i trinn 1-7. Som en del av undervisningen gis formativ vurdering på arbeider og faglig progresjon, og samarbeidslæring og studentrespons. I grunnskolelærerutdanningen spiller praksisperiodene en viktig rolle, og samarbeid med praksisskolene åpner for verdifull faglig og didaktisk refleksjon knyttet mot emnets læringsutbytte.
Digitale arbeidsformer i emnet er blant annet: Bruk av digitale presentasjonsverktøy f.eks. ved bildeanalyse og erfaringsdeling etter praksis. Foto og digital bildebehandling er en naturlig del av faget, og emnet har arbeidskrav som krever ferdigheter i å søke informasjon på Internett, innhente bilder, filmer og annet materiale, og kunne integrere bilder og tekst i en digital besvarelse.
Det er en dags obligatorisk studietur i emnet. Studenter må påregne noe utgifter til studietur. Det vil bli fakturert utgifter til materialer, for 15 studiepoeng er det kr 200,-.
Til eksamen skal det vises fram portefølje og logg, som i tillegg til tekst skal ha en visuell dokumentasjon av arbeidsprosesser og relevant inspirasjonsstoff.
## Arbeidsomfang
Emnet er beregnet til totalt 400 timers arbeidsinnsats, inkl. timeplanlagt undervisning, selvstudium, arbeidskrav, eksamensforberedelser og eksamensgjennomføring. Dette tilsvarer en studieinnsats på minimum 20 timer pr. uke inkludert undervisning.
## Praksis
Det er tre uker praksis i 6. semester. Se nærmere informasjon i programplan for Grunnskolelærerutdanning 1-7 og Plan for praksis (1-7).
KHV102 har ansvar for praksisperioden.
## Arbeidskrav - vilkår for å avlegge eksamen
-
Minimum 80 % tilstedeværelse i undervisningen.
-
Deltakelse på studietur. Har ikke studenten anledning til å delta på felles studietur, må studenten gjennomføre et alternativt opplegg som gir tilsvarende kunnskap. Plan for alternativt opplegg skal godkjennes av faglærer på forhånd, og studenten må levere en dokumentasjon om at opplegget er gjennomført i etterkant av studieturen.
-
Iht. semesterplanen gjennomført og godkjent oppgave i billedanalyse med fagdidaktisk del.
Arbeidskrav vurderes til godkjent / ikke godkjent. Arbeidskrav må være godkjent av faglærer før studenten kan fremstille seg til eksamen.
## Eksamen
Sluttvurderingen består av to eksamenskomponenter: mappe og muntlig eksamen.
-
Mappeeksamen med utstilte produkter som leveres innen angitt frist. Mappen skal bestå av kandidatens individuelle arbeider i emnet med tilhørende prosessdokumentasjon og logg.
-
Individuell muntlig eksamen med varighet på ca. 25 minutter. I den muntlige eksaminasjonen tas det utgangspunkt i studentenes egne arbeider og arbeidsprosess, og det blir spørsmål fra forventet læringsutbytte i emnet.
Det gis en samlet karakter i emnet etter karakterregel A-F. Karakteren blir fastsatt på grunnlag av en helhetlig vurdering.
## Sensorordning
To interne sensorer.
## Vilkår for ny/utsatt eksamen
Ved eventuell ny eksamen kan eksamensmappen forbedres én gang. Kandidaten kan fremstille seg for eksamen på nytt én gang med bearbeidet/forbedret mappe og ny muntlig eksamen
## Evaluering av emnet
Studentene evaluerer emnet skriftlig og anonymt på tilpasset skjema.
## Litteratur
Gjeldende litteraturliste for 2024 Høst finner du i Leganto
