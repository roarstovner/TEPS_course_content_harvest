Alle versjoner:
MGL1VIT301 (2025—2026)
MGL1VIT301 (2024—2025)
MGL1VIT301 (2023—2024)
MGL1VIT301 (2022—2023)
MGL1VIT301 (2021—2022)
MGL1VIT301 (2020—2021)
Emnekode:  MGL1VIT301
Emnenavn:  Vitenskapsteori og metode for den forskende lærer
Undervisningssemester:  Vår
Steder:  Bergen
Studieår:  2025–2026
Undervisningsspråk:  Norsk
Studiepoeng:  15 poeng
Enkeltemne:  Nei
## Forkunnskapskrav
FoU-oppgaven fra 3. studieåret må være bestått.
## Relevans i studieprogrammet
Obligatorisk emne i 5-årig grunnskolelærerutdanning.
## Innledning
Emnet skal forberede studenten til å nyttiggjøre seg forskning i utøvelse av læreryrket, utvikle kritisk refleksjon og evne til å ta i bruk ny kunnskap. Emnet skal videreutvikle FoU-kompetansen innenfor vitenskapsteori og metode for den forskende lærer som studenten har opparbeidet de tre første studieårene. Studenten skal i dette emnet velge tema for masterarbeidet, orientere seg i relevant forskningslitteratur og utarbeide egen prosjektplan.
## Læringsutbytte
Etter fullført emne har studenten følgende læringsutbytte:
Kunnskaper
Studenten
- har kunnskap om vitenskapelige tenkemåter og forskningsmetoder som er relevante for lærerprofesjonen
- har kunnskap om sentrale kvaliteter ved forskningsprosessen
- har oversikt over forskning, teori og metode som er aktuell og relevant for masterarbeidet
Ferdigheter
Studenten
- kan finne, lese, forstå og kritisk vurdere relevant forskningslitteratur for å videreutvikle egen profesjonspraksis
- kan presentere og drøfte en problemstilling og forstå sammenhengen mellom valgt problemstilling, forskningsmetode(r) og etisk ansvar
Generell kompetanse
Studenten
- har forståelse for og innsikt i vitenskapelige arbeidsmåter og forskningsetiske normer
- kan bidra aktivt og konstruktivt i en faglig samtale om forsknings- og utviklingsarbeid
- kan utøve avansert kildekritikk
## Innhold
Det gis innføring i ulike kunnskapsteoretiske retninger innenfor profesjonsrettet FoU, der forskningsetikk, vitenskapsteoretiske tradisjoner og grunnbegreper blir presentert og diskutert.
Det gis generell innføring i ulike typer forskningsmetoder.
Gjennom arbeidet med prosjektplanen får studentene innsikt i hvordan forskningsplanlegging og forskningsformidling er en del av en vitenskapelig arbeidsprosess. 
## Arbeids- og undervisningsformer
Det benyttes forskjellige arbeids- og undervisningsformer, bl.a. selvstudium, studentframlegg med respons fra medstudenter og veiledere, veiledning, seminarer og forelesninger.
## Arbeidsomfang
Cirka 400 timer.
## Arbeidskrav
- Det er krav om aktiv deltakelse og frammøte som angitt i undervisningsplanen
- Innlevering av to utkast til individuell prosjektplan
- Presentasjon av egen prosjektplan og tilbakemelding på andres (obligatorisk seminar)
Nærmere opplysninger om arbeidskravenes innhold og tidspunkt for gjennomføring vil bli gitt i undervisningsplanen for faget ved studiestart. Alle obligatoriske arbeidskrav må være godkjente før studenten kan gå opp til eksamen.
## Vurderingsuttrykk arbeidskrav
Godkjent/ikke godkjent
## Avsluttende vurdering
Individuell muntlig eksamen.
## Vurderingsuttrykk avsluttende vurdering
Eksamen vurderes til bestått / ikke bestått.
## Tillatte hjelpemidler
Informasjon gis på Canvas.
## Eksamensspråk
Norsk. Andre språk etter søknad.
## Praksis
Se praksisplan for grunnskolelærerutdanning for trinn 1-7.
## Evaluering av emnet
Det vil bli foretatt emneevaluering i henhold til kvalitetssystemet for NLA Høgskolen.
