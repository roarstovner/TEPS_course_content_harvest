Alle versjoner:
MGL5KH101A (2025—2026)
MGL5KH101A (2024—2025)
Emnekode:  MGL5KH101A
Emnenavn:  Kunst og håndverk: Leire, tre, harde og plastiske materialer. Modul 1 (GLU 5-10)
Undervisningssemester:  Høst
Steder:  Bergen
Studieår:  2025–2026
Undervisningsspråk:  Norsk
Studiepoeng:  15 poeng
Enkeltemne:  Ja
Opptak:  Søk opptak på lokal søknadsweb
## Forkunnskapskrav
Generell studiekompetanse
## Relevans i studieprogrammet
Valgfritt emne i Grunnskolelærerutdanning 5-10.
Obligatorisk emne i årsstudium i Kunst og håndverk.
## Innledning
Modul 1: Leire, tre, harde og plastiske materialer (15 stp.), er den første av to moduler på 15 stp. (modul 1 og 3) med tema leire og tre, harde og plastiske materialer. Modul 1 og 3 utgjør til sammen 30 stp. Det er mulig å kombinere disse med modul 2 og modul 4: Tegning, bilde og tekstilmaterialer (15 + 15 stp.). Til sammen utgjør disse fire modulene 60 stp. Modul 1 og modul 2 går i høstsemesteret, mens modul 3 og 4 går i vårsemesteret.
I modul 1 arbeides det med faglige og didaktiske tema som er relevante for alle som skal undervise i kunst og håndverk på trinnene 5-10. Studenten skal få erfaring med kreative, estetiske og skapende prosesser, med vekt på oppfinnsomhet, mestring, problemløsning og gjennomføringsevne. Dette danner også grunnlag for didaktisk forståelse. Det er tett veksling mellom praktisk arbeid, teori og refleksjon, slik at studenten skal få nærhet til praksisfeltet og innsikt i hvordan elever utvikler forståelse for og ferdigheter i kunst- og håndverksfaglige emner.
Undervisningen skjer i tråd med gjeldende læreplan og ivaretar helheten av skolens danningsmål gjennom arbeid med tilpasset opplæring, vurdering og grunnleggende ferdigheter. Det legges også vekt på tilrettelegging for verkstedarbeid med tanke på vedlikehold, helse, miljø og sikkerhet.
## Læringsutbytte
Kunnskap
Studenten
- har grunnleggende kunnskap om harde og plastiske materialer, teknikker og redskaper, med vekt på leire og tre
- har kunnskap om visuelle og taktile estetiske virkemidler i design- og kunstuttrykk
- har kunnskap om ulike metoder i arbeid med kreative og skapende prosesser
- har kunnskap om didaktiske tilnærminger i undervisning om leire og tre
- har kunnskap om betydning av lek og skapende prosesser for barn og unges utvikling og læring
