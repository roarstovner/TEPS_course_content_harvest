Alle versjoner:
4MGL1BEG-M (2025—2026)
4MGL1BEG-M (2024—2025)
4MGL1BEG-M (2023—2024)
4MGL1BEG-M (2022—2023)
Emnekode:  4MGL1BEG-M
Emnenavn:  Masteroppgave i begynneropplæring
Undervisningssemester:  Oppstart høst, undervisning over to semestre
Steder:  Oslo
Studieår:  2025–2026
Undervisningsspråk:  Norsk
Studiepoeng:  45 poeng
Enkeltemne:  Nei
## Forkunnskapskrav
210 studiepoeng fra 1. til 4. studieår må være bestått, deriblant;
- minimum 30 stp. på hver av alle obligatoriske emner (pedagogikk og elevkunnskap, norsk og matematikk)
- 4MGL1VIT301 Vitenskapsteori og metode for den forskende lærer
- 30 studiepoeng fordypning i matematikk eller norsk
- 30 studiepoeng fordypning i begynneropplæring
## Anbefalte forkunnskaper
- 30 studiepoeng i norskdidaktikk grunnskolelærerutdanning 1-7: 4MGL1NO101 (10 stp.), 4MGL1NO102 (10 stp.), 4MGL1NO103 (10 stp.) eller tilsvarende.
- 30 studiepoeng i matematikkdidaktikk for grunnskolelærerutdanning 1-7: 4MGL1MA101 (10 stp.), 4MGL1MA102 (10 stp.), 4MGL1MA103 (10 stp.) eller tilsvarende.
- Fordypning i norsk 4MGL1NO201 (30 stp.) eller matte 4MGL1MA204 (30 stp.) eller tilsvarende.
- Fordypning i begynneropplæring, 4MGL1BEG301 (15 stp.) og 4MGL1BEG302 (15 stp.) eller tilsvarende.
## Relevans i studieprogrammet
Obligatorisk for studenter som har begynneropplæring som masterfordypningsfag i femårig grunnskolelærerutdanning for trinn 1-7.
## Innledning
Masteroppgaven er et selvstendig, vitenskapelig arbeid som bygger videre på kunnskaper, ferdigheter og kompetanser fra de fire første årene i grunnskolelærerutdanningen.
Masteroppgaven skal vise den faglige og forskningsbaserte fordypningen som studenten har oppnådd i utdanningen, ved at studenten skal kunne analysere og forholde seg kritisk til nyere nasjonal og internasjonal forskning. Den skal også styrke studentens faglige grunnlag for profesjonell yrkesutøvelse, ved at studenten anvender den forskningsbaserte kunnskapen i profesjonsutøvelsen. Studenten skal derfor både opparbeide seg generell forskningskompetanse og inngående og avansert kunnskap om begynneropplæringen; dens rolle og funksjon i skolen.
Studenten velger selv tema for masterarbeidet, men forskningsspørsmålet skal være relevant for grunnskolen. Arbeidet med masteroppgaven er lagt til begge semestre i 5. studieår, og bygger på prosjektplanen som utarbeides i vitenskapsteori og metodeemnet 4MGL1VIT301 (8. semester).
## Læringsutbytte
Etter fullført emne skal studenten ha oppnådd følgende læringsutbytte:
Kunnskap
Studenten
- har inngående kunnskap om forskning knyttet til begynneropplæringen, relevante metoder og forskningsetikk
- har spesialisert innsikt i et avgrenset fagområde
- har avansert kunnskap om begynneropplæringens rolle og funksjon i skolen
Ferdigheter
Studenten
- kan analysere og forholde seg kritisk til nasjonal og internasjonal forskning på begynneropplæring, og anvende denne kunnskapen i profesjonsutøvelsen
- kan analysere faglige problemstillinger basert på kunnskap om de ulike fagområdene som inngår i begynneropplæringen og sammenhengen mellom disse, og bruke slik innsikt i undervisning, forsknings- og utviklingsarbeid
- kan kritisk anvende forskningsbasert kunnskap i masterfaget til utforskning av nye problemområder
Generell kompetanse
Studenten
- kan analysere og vurdere relevante faglige og etiske problemstillinger og bidra til utvikling av faglig felleskap på den enkelte skole
- kan på et avansert nivå formidle forsknings- og utviklingsarbeid til ulike målgrupper
- kan bidra til utviklingsarbeid som fremmer begynneropplæringen i skolen
## Innhold
Masteroppgaven er et selvstendig arbeid som gjennomføres under veiledning, individuelt eller i samarbeid med en annen student. Valg av tema, problemstilling og metode skal godkjennes av veileder(e). Studenten(e) blir tildelt veileder og eventuelt biveileder på bakgrunn av valgt temaområde og metode.
Masteroppgaven i begynneropplæring skal ha en tydelig forankring i didaktikken til fordypningsfaget (norsk eller matematikk) og pedagogikk. Andre fag kan inngå i tillegg til fordypningsfaget.
Arbeidet med masterprosjektet gir studenten erfaring med og kompetanse i FoU-arbeid i skolen, og det stilles høye vitenskapelige krav til den ferdige oppgaven. Gjennom arbeidet med masterprosjektet får studenten(e) erfaring med problemformulering, informasjonsinnhenting, kritisk lesing, faglig argumentasjon og ferdigstilling av et større skriftlig arbeid.
## Arbeids- og undervisningsformer
Selvstendig arbeid med veiledning, i henhold til veiledningskontrakten.
Gruppeseminar med studentfremlegg fra prosessen i masterarbeidet.
I emnet inngår det en åpen masterkonferanse, hvor masterstudentene deltar med å presentere sitt masterprosjekt.
## Arbeidsomfang
Arbeidsmengde for student: ca. 1300 timer.
## Arbeidskrav
Følgende arbeidskrav må være godkjent for at eksamen kan gjennomføres:
a) Obligatorisk veiledning.
b) Hver student skal legge frem ulike deler av sitt mastergradsprosjekt og gi respons til medstudenter i masterseminarer slik det fremgår av undervisningsplanen.
c) Aktiv deltakelse på masterkonferanse.
Nærmere opplysninger om arbeidskravenes innhold, omfang og tidspunkt for gjennomføring vil bli gitt i undervisningsplanen for faget ved studiestart.
## Vurderingsuttrykk arbeidskrav
Godkjent / ikke godkjent
## Avsluttende vurdering
Masteroppgaven gjennomføres individuelt eller i gruppe på to. Masteroppgaven kan skrives som monografi eller som vitenskapelig artikkel med kappe. Valg av oppgaveformat gjøres i samråd med veileder.
Alternativ 1: Monografi
Oppgavens omfang: 20 000 ord (+/- 10 %) for en individuell masteroppgave, 26 000 ord (+/- 10 %) for masteroppgaver som skrives i gruppe på to. I tillegg skal det skrives sammendrag på norsk og engelsk på om lag én side hver. Veileder kan i særlige tilfeller gi tillatelse til å fravike grensebestemmelsene.
Alternativ 2: Artikkelbasert masteroppgave med kappe
Studentene velger et relevant fagfellevurdert forskningstidsskrift og artikkelen utarbeides etter tidsskriftets retningslinjer.
- Del 1 Innledning/kappe: Omfang mellom 5-7000 ord ved individuell levering og 6-8000 ord ved samarbeid av to studenter.
- Del 2 Artikkelutkast: Antall ord følger retningslinjer for tidsskriftet.
Utover det som er omtalt ovenfor, åpnes det også for dokumentasjons- og framstillingsformer som kombinerer ulike media (skrift, bilde, film og lyd). I slike tilfeller avtales form og omfang med veileder.
## Vurderingsuttrykk avsluttende vurdering
Det gis gradert karakter fra A-E for bestått og F for ikke bestått.
## Tillatte hjelpemidler
Alle.
## Eksamensspråk
Norsk.
## Progresjonskrav
Masteroppgaven kan leveres til vurdering når alle obligatoriske og valgemner fra grunnskolelærerutdanningen 1-7 er bestått.
## Evaluering av emnet
Det vil bli foretatt emneevaluering i henhold til kvalitetssystemet for NLA Høgskolen.
## Digital litteraturliste
