Alle versjoner:
MGL1PROP-M (2025—2026)
MGL1PROP-M (2024—2025)
MGL1PROP-M (2023—2024)
MGL1PROP-M (2022—2023)
MGL1PROP-M (2021—2022)
Emnekode:  MGL1PROP-M
Emnenavn:  Masteroppgave i profesjonsrettet pedagogikk
Undervisningssemester:  Oppstart høst, undervisning over to semestre
Steder:  Bergen
Studieår:  2025–2026
Undervisningsspråk:  Norsk
Studiepoeng:  45 poeng
Enkeltemne:  Nei
## Forkunnskapskrav
210 studiepoeng fra 1.-4.studieår må være bestått, deriblant minst 30 stp. på alle obligatoriske emner (pedagogikk og elevkunnskap, norsk og matematikk), VIT301, 30 studiepoeng i et undervisningsfag som bygger videre på 60 studiepoeng fra 1. -3.år og 30 studiepoeng i profesjonsrettet pedagogikk (fordypningsemnet).
## Anbefalte forkunnskaper
75 studiepoeng i pedagogikk i lærerutdanningen: 4MGL5PE101 (10 stp.), 4MGL1PE102 (10 stp.), 4MGL1PE103 (10 stp.), 4MGL1PROP101 (15 stp.), 4MGL1PROP102 (15 stp.), 4MGL1PE201 (15 stp.) eller tilsvarende
## Relevans i studieprogrammet
Obligatorisk for studenter som har valgt profesjonsrettet pedagogikk som masterfag i femårig grunnskolelærerutdanning.
## Innledning
Masteroppgaven er et selvstendig, vitenskapelig arbeid som bygger videre på kunnskaper, ferdigheter og kompetanser fra de fire første årene i grunnskolelærerutdanningen.
Masteroppgaven skal vise den faglige og forskningsbaserte fordypningen som studenten har oppnådd i utdanningen, ved at studenten skal kunne analysere og forholde seg kritisk til nyere nasjonal og internasjonal forskning. Den skal også styrke studentens faglige grunnlag for profesjonell yrkesutøvelse, ved at studenten anvender den forskningsbaserte kunnskapen i profesjonsutøvelsen. Studenten skal derfor både opparbeide seg generell forskningskompetanse og inngående og avansert kunnskap om pedagogikkfagets rolle og funksjon i skolen.
Studenten velger selv tema for masterarbeidet, men forskningsspørsmålet skal være relevant for grunnskolen. Arbeidet med masteroppgaven er lagt til begge semestre i 5. studieår og bygger på prosjektplanen som utarbeides i VIT301 (8. semester).
## Læringsutbytte
Etter fullført emne har studenten følgende læringsutbytte:
Kunnskap
Studenten
- har inngående kunnskap om prdagogisk forskning, teori og vitenskapsetikk
- har spesialisert innsikt i et avgrenset fagområde
- har avansert kunnskap om pedagogikksfagets rolle og funksjon i skolen
Ferdigheter
Studenten
- kan analysere og forholde seg kritisk til nasjonal og internasjonal pedagogisk forskning og anvende denne kunnskapen i profesjonsutøvelsen
- kan analysere pedagogiske problemstillinger basert på kunnskap om masterfagets egenart, verdigrunnlag og historie og bruke slik innsikt i undervisning, forsknings- og utviklingsarbeid
- kan kritisk anvende forskningsbasert profesjonsrettet kunnskap i masterfaget til utforskning av nye problemområder
- kan utvikle, gjennomføre og evaluere forskningsbasert undervisning som er forankret i avansert kunnskap
Generell kompetanse
Studenten
- kan identifisere, analysere og kritisk reflektere over pedagogiske, profesjonsetiske og utdanningspolitiske problemstillinger
- kan formidle pedagogisk forskings- og utviklingsarbeid til aktuelle målgrupper
- kan ta ansvar for samarbeid og utviklingsarbeid som fremmer pedagogisk nytenking og faglig felleskap på den enkelte skole.
## Innhold
Masteroppgaven er et selvstendig arbeid som gjennomføres under veiledning, individuelt eller i samarbeid med en annen student. Valg av tema og problemstilling skal godkjennes av veileder(e). Studenten eller studentene blir tildelt veileder og eventuelt biveileder på bakgrunn av valgt temaområde og metode.
Arbeidet med masterprosjektet gir studenten erfaring med og kompetanse i FoU-arbeid i skolen i vid forstand, og det stilles høye vitenskapelige krav til den ferdige oppgaven. Gjennom arbeidet med masterprosjektet får studenten(e) erfaring med problemformulering, informasjonsinnhenting, kritisk lesing, faglig argumentasjon og ferdigstilling av et større skriftlig arbeid.
## Arbeids- og undervisningsformer
Selvstendig arbeid med veiledning, i henhold til veiledningskontrakten. Gruppeseminar med studentfremlegg fra prosessen i masterarbeidet. I emnet inngår det en åpen masterkonferanse hvor masterstudentene deltar med å presentere sitt masterprosjekt.
## Arbeidsomfang
Arbeidsmengde for student: ca. 1300 timer.
## Arbeidskrav
Følgende arbeidskrav må være godkjent for at eksamen kan gjennomføres:
- Obligatorisk veiledning.
- Hver student skal legge frem ulike deler av sitt mastergradsprosjekt og gi respons til medstudenter i masterseminarer slik det fremgår av undervisningsplanen.
- Aktiv deltakelse på masterkonferanse.
Nærmere opplysninger om arbeidskravenes innhold, omfang og tidspunkt for gjennomføring vil bli gitt i undervisningsplanen for faget ved studiestart.
## Vurderingsuttrykk arbeidskrav
Godkjend / ikke godkjent
## Avsluttende vurdering
Masteroppgaven gjennomføres individuelt eller i gruppe på to. Masteroppgaven kan skrives som monografi eller som vitenskapelig artikkel med kappe. Valg av oppgaveformat gjøres i samråd med veileder.
Alternativ 1: Monografi
Oppgavens omfang: 20 000 ord (+/- 10 %) for en individuell masteroppgave, 26 000 ord (+/- 10 %) for masteroppgaver som skrives i gruppe på to. I tillegg skal det skrives sammendrag på norsk og engelsk på om lag én side hver. Veileder kan i særlige tilfeller gi tillatelse til å fravike grensebestemmelsene.
Alternativ 2: Artikkelbasert masteroppgave med kappe
Studentene velger et relevant fagfellevurdert forskningstidsskrift og artikkelen utarbeides etter tidsskriftets retningslinjer.
- Del 1 Innledning/kappe: Omfang mellom 5-7000 ord ved individuell levering og 6-8000 ord ved samarbeid av to studenter.
- Del 2 Artikkelutkast: Antall ord følger retningslinjer for tidsskriftet.
Utover det som er omtalt ovenfor, åpnes det også for dokumentasjons- og framstillingsformer som kombinerer ulike media (skrift, bilde, film og lyd). I slike tilfeller avtales form og omfang med veileder.
## Vurderingsuttrykk avsluttende vurdering
Det gis gradert karakter fra A-E for bestått og F for ikke bestått.
## Tillatte hjelpemidler
Alle.
## Eksamensspråk
Norsk. Andre språk kan godkjennes etter søknad.
## Progresjonskrav
Masteroppgaven kan leveres til vurdering når alle obligatoriske og valgemner fra grunnskolelærerutdanningen 1-7 er bestått.
## Evaluering av emnet
Det vil bli foretatt emneevaluering i henhold til kvalitetssystemet for NLA Høgskolen.
## Digital litteraturliste
