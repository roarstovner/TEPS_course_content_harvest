Alle versjoner:
4MGL5MA302 (2025—2026)
4MGL5MA302 (2024—2025)
4MGL5MA302 (2023—2024)
4MGL5MA302 (2022—2023)
4MGL5MA302 (2021—2022)
Emnekode:  4MGL5MA302
Emnenavn:  Bevisføring i matematikkundervisningen
Undervisningssemester:  Høst
Steder:  Oslo
Studieår:  2025–2026
Undervisningsspråk:  Norsk
Studiepoeng:  15 poeng
Enkeltemne:  Nei
## Forkunnskapskrav
Se studieplan.
## Anbefalte forkunnskaper
MGL5MA1 og MGL5MA2
## Relevans i studieprogrammet
Obligatorisk emne i grunnskolelærerutdanningen 5-10, for studenter med masterfag matematikkdidaktikk. Valgfritt emne for studenter som har 60 sp i matematikk. Emnet kan ikke tas som enkeltemne.
## Innledning
Faget MA 302 tar for seg bevisføring som metode for økt forståelse av matematikk i grunnskolen og som forskningsområde tilknyttet undervisning i grunnskolen.
## Læringsutbytte
Etter fullført emne har studenten følgende læringsutbytte:
Kunnskap
Studenten har:
- avansert kunnskap om hvordan bevisføring kan brukes i undervisningen for å gi elevene ulike matematiske kompetanser, som for eksempel kommunikasjonskompetanse, resonnementskompetanse, tankegangskompetanse, problembehandlingskompetanse, symbol og formalismekompetanse.
- avansert kunnskap om matematisk - logisk teorioppbygging
- avansert kunnskap om matematiske resonnementer
- avansert kunnskap om matematisk bevisføring
- avansert kunnskap om forskning på området bevisføring som undervisningsmetode i grunnskolen
Ferdigheter
Studenten:
- kan benytte bevisføring i undervisning for å øke elevenes matematiske kompetanse
- kan kommunisere med andre i utformingen av holdbare bevis
- kan utforme bevis etter gjeldende matematiske standarder på egenhånd
- kan presentere matematiske bevis for andre studenter i plenum og ta imot innspill og gi matematisk reflektert tilbakemelding på disse
- kan planlegge og gjennomføre undervisning i masterfaget som fremmer elevens vitenskapelige tenkemåter
- kan vurdere digitale uttrykk og ressurser kritisk og bruke dem i opplæringen på måter som styrker og utvikler masterfagets didaktikk
Generell kompetanse
Studenten kan:
- initiere og lede lokale forskningsprosjekter om bevisføring i grunnskoleundervisningen
- på et avansert nivå formidle og kommunisere om faglige problemstillinger knyttet til profesjonsutøvelsen, og har profesjonsfaglig digital kompetanse
## Innhold
For å kunne hjelpe elever i grunnskolen til å få en god forståelse for matematikk, er det viktig at lærere har kunnskap om hvordan de matematiske strukturer er bygget opp fra aksiomer ved hjelp av logiske resonnementer og ulike bevisformer. I MA 302 videreføres de i MA 202 gjennomgåtte bevisformer, og vi vil også se på noe av den forskningen som er utført i forbindelse med bruk av bevisføring av ulike typer i grunnskolen. I kurset utdypes også hvordan bruk av bevisføring i undervisningen i grunnskolen kan gi elever bred og dyp matematisk kompetanse.
## Arbeids- og undervisningsformer
Undervisningen gis i form av forelesninger, seminarer og gruppearbeid.
## Arbeidsomfang
ca. 450 timer
## Arbeidskrav
4 obligatoriske arbeidskrav, hvorav 2 er skriftlige innleveringer og 2 er muntlige presentasjoner i plenum. En av de skriftlige innleveringene er knyttet opp mot praksis med bevisføring som undervisningsmetode.
Det er krav om frammøte og aktiv deltagelse som angitt i undervisningsplanen.
Nærmere opplysninger om arbeidskravenes innhold og tidspunkt for gjennomføring vil bli gitt i årsplanen for faget ved studiestart. Alle obligatoriske arbeidskrav må være godkjente før studenten kan gå opp til eksamen.
## Vurderingsuttrykk arbeidskrav
Godkjent / ikke godkjent
## Avsluttende vurdering
Muntlig eksamen med presentasjon
## Vurderingsuttrykk avsluttende vurdering
Eksamen blir vurdert etter en gradert skala med fem trinn fra A til E for bestått og F for ikke bestått.
## Tillatte hjelpemidler
Under presentasjonen: Lysbilder og notater.
Etter presentasjonen: Ingen.
## Eksamensspråk
Norsk. Andre språk bare etter søknad.
## Praksis
Se praksisplan for MGLU5.Et arbeidskrav er tilknyttet praksis.
## Evaluering av emnet
Det vil bli foretatt emneevaluering i henhold til kvalitetssystemet for NLA Høgskolen
## Digital litteraturliste
Litteratur og faglige ressurser finner du her.
