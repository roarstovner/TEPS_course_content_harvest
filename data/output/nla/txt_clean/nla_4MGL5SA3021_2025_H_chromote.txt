Gjennom emnet vil studentane få innsikt i perspektiv som kan brukast til å kritisk undersøke og utfordre makt, eksisterande normer og diskursar både på samfunns- og skulenivå.
Emnet kastar lys over forskjellige perspektiv på menneskerettsopplæring i samfunnsfag, og gjev særleg fordjuping i kampane urfolk og nasjonale minoritetar i Norge har hatt mot urett og for sine rettar.
Emnet gjev djupneinnsikt i fordomar og rasisme, samt kva former desse fenomena kan ta og korleis dei kan komme til uttrykk. Målet er å styrkje studenten sin evne til å undervise om, identifisere og førebyggje fordommar og rasisme, slik desse kjem til uttrykk i skule og samfunn.
## Arbeids- og undervisingsformer
Førelesing og seminar, med innslag av estetiske læringsformer, medstudentvurdering og ekskursjon.
## Arbeidsomfang
Arbeidsmengde for student: ca. 450 timar.
## Arbeidskrav
1 skriftleg fagtekst (prosessorientert med fleire innleveringar).
1 munnleg framlegg.
Det er krav om frammøte og aktiv deltaking som angitt i undervisningsplanen.
## Vurderingsuttrykk arbeidskrav
Godkjend / ikkje godkjend.
## Avsluttande vurdering
Munnleg eksamen, 30 minutt per student.
## Vurderingsuttrykk avsluttande vurdering
Gradert karakter frå A-F, der F er ikkje bestått.
## Tillatte hjelpemiddel
Ingen.
## Eksamensspråk
Norsk. Andre språk kan godkjennast etter søknad.
## Praksis
Sjå praksisplan for MGLU5.
## Evaluering av emnet
Det vil bli føreteke emneevaluering i høve til kvalitetssystemet for NLA Høgskolen. Studenten kan også gje tilbakemelding på emnet i faggruppa/klassen.
## Digital litteraturliste
Litteratur og faglige ressurser finner du her.
