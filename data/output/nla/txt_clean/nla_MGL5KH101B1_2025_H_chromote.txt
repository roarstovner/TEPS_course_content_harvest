Alle versjoner:
MGL5KH101B (2025—2026)
MGL5KH101B (2024—2025)
Emnekode:  MGL5KH101B
Emnenavn:  Kunst og håndverk: Tegning, bilde og tekstilmaterialer. Modul 2 (GLU 5- 10)
Undervisningssemester:  Høst
Steder:  Bergen
Studieår:  2025–2026
Undervisningsspråk:  Norsk
Studiepoeng:  15 poeng
Enkeltemne:  Ja
Opptak:  Søk opptak på lokal søknadsweb
## Forkunnskapskrav
Generell studiekompetanse
## Relevans i studieprogrammet
Valgfritt emne i Grunnskolelærerutdanning 5-10.
Obligatorisk emne i årsstudium i Kunst og håndverk.
## Innledning
Modul 2: Tegning, bilde og tekstilmaterialer (15 stp.) er den første av to moduler (modul 2 og 4) på 15 stp. med tema tegning, bilde og tekstilmaterialer. Modul 2 og 4 utgjør til sammen 30 stp. Det er mulig å kombinere disse med modul 1 og modul 3: Leire og tre, harde og plastiske materialer (15 + 15 stp.). Til sammen utgjør disse fire modulene 60 stp. Modul 1 og modul 2 går i høstsemesteret, mens modul 3 og 4 går i vårsemesteret.
I modul 2 arbeides det med faglige og didaktiske tema som er relevante for alle som skal undervise i kunst og håndverk på trinnene 5-10. Studenten skal få erfaring med kreative, estetiske og skapende prosesser, med vekt på oppfinnsomhet, mestring, problemløsning og gjennomføringsevne. Dette danner også grunnlag for didaktisk forståelse. Det er tett veksling mellom praktisk arbeid, teori og refleksjon slik at studenten skal få nærhet til praksisfeltet og innsikt i hvordan elever utvikler forståelse og ferdigheter i kunst og håndverksfaglige emner.
Undervisningen skjer i tråd med gjeldende læreplan og ivaretar helheten av skolens danningsmål gjennom arbeid med tilpasset opplæring, vurdering og grunnleggende ferdigheter. Det legges også vekt på tilrettelegging for verkstedarbeid med tanke på vedlikehold, helse, miljø og sikkerhet.
## Læringsutbytte
Kunnskap
Studenten
- har grunnleggende kunnskap om materialer, teknikker og redskaper innenfor tegning, bilde og tekstil
- har kunnskap om visuelle og taktile estetiske virkemidler i design og kunstuttrykk
- har kunnskap om hvordan analoge og digitale uttrykk kan brukes i dokumentasjon og formidling.
