Alle versjoner:
4MGL5MA301 (2025—2026)
4MGL5MA301 (2024—2025)
4MGL5MA301 (2023—2024)
4MGL5MA301 (2022—2023)
4MGL5MA301 (2021—2022)
Emnekode:  4MGL5MA301
Emnenavn:  Undervisningskunnskap i matematikk
Undervisningssemester:  Høst
Steder:  Oslo
Studieår:  2025–2026
Undervisningsspråk:  Norsk
Studiepoeng:  15 poeng
Enkeltemne:  Nei
## Forkunnskapskrav
Se programplan.
## Anbefalte forkunnskaper
MGL5MA1 og MGL5MA2
## Relevans i studieprogrammet
Obligatorisk emne i grunnskolelærerutdanningen 5-10, for studenter med masterfag matematikk.
Valgfritt emne for studenter som har 60 studiepoeng i matematikk. Emnet kan ikke tas som enkeltemne.
## Innledning
Faget MA 301 omhandler ulike teorier i undervisningskunnskap. Det vil også være et særlig fokus på problemløsning som undervisningsmetode. Videre vil det bli lagt vekt på hvordan studenter kan gi hverandre økt kompetanse i undervisningskunnskap gjennom samarbeidslæring satt i system basert på sentrale prinsipper i arbeidsformen "Lesson Study".
## Læringsutbytte
Etter fullført emne har studenten følgende læringsutbytte:
Kunnskap
Studenten har:
- avansert kunnskap om de viktigste matematikkdidaktiske teoriene
- avansert kunnskap om modellering og problemløsning som undervisningsmetode
- inngående kunnskap om hvordan opplæringen kan tilpasses alle elevers forutsetninger og behov
- inngående kunnskap om progresjon i undervisning og elevers læring
Ferdigheter
Studenten kan:
- anvende matematikkdidaktiske teorier som fundament og til drøfting i og refleksjon rundt egen forskning
- anvende problemløsning som metode på ulike trinn i grunnskolen
- analysere faglige problemstillinger basert på kunnskap om matematikkens egenart, verdigrunnlag og historie og bruke slik innsikt i undervisning, forsknings- og utviklingsarbeid
- på avansert nivå anvende prinsipp for matematikkfagets læringsorienterte vurdering og slik bidra til at elevene lærer å reflektere over egen læring og utvikling
Generell kompetanse
Studenten kan:
- analysere relevante problemstillinger knyttet til matematikkdidaktikk som fagområde og forskningsfelt i lys av relevante matematikkdidaktiske teorier
- analysere og vurdere relevante faglige og etiske problemstillinger og bidra til utvikling av faglig felleskap på den enkelte skole
- på systematisk vis planlegge, evaluere og revidere læringsopplegg med masterfaget som grunnlag
- bidra til utviklingsarbeid som fremmer faglig og pedagogisk nytenkning i skolen
## Innhold
Faget MA 301 gir en innføring i sentrale deler av den matematikkdidaktiske forskningslitteraturen og skal hjelpe studenten med å tilegne seg og reflektere rundt hvordan han/hun kan anvende de ulike teoriene som fundament for egen forskning og i drøftingen av egne forskningsresultater, for eksempel i en masteroppgave. Det vil rent metodisk være et spesielt fokus på undervisningsmetoden problemløsning. Både egen refleksjon i problemløsningsprosessen og vurdering og bruk av problemløsningsoppgaver på de ulike trinn vil være tema. For at den didaktiske kunnskapen studentene tilegner seg gjennom kurset i størst mulig grad skal kunne bli delt med andre kollegaer, vil faget inneholde en innføring i "Lesson Study".
## Arbeids- og undervisningsformer
Undervisningen gis i form av forelesninger, seminarer og gruppearbeid.
## Arbeidsomfang
ca. 450 timer
## Arbeidskrav
- Et arbeidskrav hvor studentene setter seg inn i en forskningsartikkel om undervisningskunnskap og presenterer denne for de andre studentene.
- Problemløsingsoppgaver.
- Utprøving av en metode for systematisk profesjonsutvikling i løpet av praksisperioden, normalt «Lesson study». Organisering av forarbeid og formidling av erfaringer etter praksisperioden spesifiseres ved oppstart av emnet.
- Det er krav om frammøte og aktiv deltagelse som angitt i undervisningsplanen.
Nærmere opplysninger om arbeidskravenes innhold og tidspunkt for gjennomføring vil bli gitt i årsplanen for faget ved studiestart. Alle obligatoriske arbeidskrav må være godkjente før studenten kan gå opp til eksamen.
## Vurderingsuttrykk arbeidskrav
Godkjent / ikke godkjent
## Avsluttende vurdering
- Muntlig eksamen som teller 60 %
- En mappeeksamen hvor studenten gjennom året skal reflektere rundt løsningsprosessen og løsningen av ulike problemløsingsoppgaver og vurdere egnethet inn mot bruk på ulike trinn i grunnskolen. Mappeeksamenen teller 40 %
## Vurderingsuttrykk avsluttende vurdering
Eksamen blir vurdert etter en gradert skala med fem trinn fra A til E for bestått og F for ikke bestått.
## Tillatte hjelpemidler
Til muntlig eksamen tillattes hjelpemidler som notater og lysbilder for fremlegget. Under selve eksaminasjonen er ingen hjelpemidler tillatt.
## Eksamensspråk
Norsk. Andre språk kan godkjennes etter søknad.
## Praksis
Se praksisplan for MGLU5.
## Evaluering av emnet
Det vil bli foretatt emneevaluering i henhold til kvalitetssystemet for NLA Høgskolen
## Digital litteraturliste
Litteratur og faglige ressurser finner du her.
