Alle versjoner:
4MGL5MA101 (2025—2026)
4MGL5MA101 (2024—2025)
4MGL5MA101 (2023—2024)
4MGL5MA101 (2022—2023)
4MGL5MA101 (2021—2022)
4MGL5MA101 (2020—2021)
4MGL5MA101 (2019—2020)
4MGL5MA101 (2018—2019)
Emnekode:  4MGL5MA101
Emnenavn:  Matematikk 1, modul 1 5-10
Undervisningssemester:  Høst
Steder:  Oslo
Studieår:  2025–2026
Undervisningsspråk:  Norsk
Studiepoeng:  10 poeng
Enkeltemne:  Nei
## Forkunnskapskrav
Se programplan
## Relevans i studieprogrammet
Valgfritt fag i grunnskolelærerutdanningen 5.‒10. trinn, men obligatorisk for studenter med matematikk som undervisningsfag (enten masterfag eller andre undervisningsfag).
## Innledning
I matematikk 1 arbeides det med matematikkdidaktiske og matematikkfaglige tema som er relevante for alle som skal undervise i matematikk på trinnene 5‒10. Matematikk 1 er delt i tre moduler à 10 studiepoeng.
Den første modulen fokuserer særlig på emnene aritmetikk, algebra og funksjoner. I tillegg berører modulen grunnleggende matematikkdidaktiske tema gjennom arbeid med de matematikkfaglige emnene. Målet med denne modulen er å utvikle studentenes matematiske forståelse og undervisningskunnskap innen disse matematiske emnene på et faglig nivå som er representativt for mellom- og ungdomstrinnet. Kjerneelementer fra læreplanen i matematikk er sentrale i emnet.
## Læringsutbytte
Etter fullført emne har kandidaten følgende læringsutbytte:
Kunnskap
Kandidaten
- har dybdekunnskap om matematikken elevene arbeider med på trinn 5‒10, særlig tallforståelse og regning, brøk, desimaltall og prosent, overgangen fra aritmetikk til algebra, algebra og funksjoner
- har kunnskap om ulike aspekter ved og representasjoner for brøk og sammenhengen mellom desimaltall, brøk og prosent
- har kunnskap om den historiske utviklingen av tallbegrepet og betydningen av ulike tallsystemer
- har kunnskap om pedagogisk bruk av regneark og graftegner i matematikkundervisningen
- har kunnskap om interaksjonsmønster, kommunikasjon og språkets rolle for læring av matematikk og ulike syn på læring av matematikk
- har kunnskap om matematiske lærings- og utviklingsprosesser og hvordan legge til rette for at elever kan ta del i slike prosesser
- har kunnskap om matematikkfagets innhold, spesielt knyttet til de matematiske kunnskapsområdene tallforståelse, aritmetikk, algebra og funksjoner, på de ulike trinnene i grunnskolen og i videregående skole
Ferdigheter
Kandidaten
- kan kommunisere med elever, lytte til, vurdere, gjøre bruk av elevers innspill og stimulere elevenes matematiske tenking
- har gode praktiske ferdigheter i muntlig og skriftlig kommunikasjon i matematikkfaget, og kompetanse til å fremme slike ferdigheter hos elevene
- kan analysere og vurdere elevers tenkemåter, argumentasjon og løsningsmetoder ut fra ulike perspektiver på kunnskap og læring
- kan planlegge, gjennomføre og vurdere matematikkundervisning for alle elever på trinn 5-10, med fokus på kjerneelementer, variasjon og elevaktivitet
- kan reflektere rundt og bruke arbeidsmåter som fremmer elevenes undring, kreativitet og evne til å arbeide systematisk med utforskende aktiviteter, resonnering og argumentasjon
Generell kompetanse
Kandidaten
- har innsikt i matematikkfagets betydning som allmenndannende fag og dets samspill med andre fag, kultur, filosofi og samfunnsutvikling
- har innsikt i matematikkfagets betydning for utvikling av kritisk demokratiskkompetanse
## Innhold
Innholdet bygger på gjeldende læreplan i matematikk for grunnskolen, samt beskrivelsen av faget Matematikk 1 i Nasjonale retningslinjer for GLU 5-10.
Blant annet jobbes det med følgende matematiske temaer:
- Tall og tallsystemer
- Regneartene
- Primtall og primtallsfaktorisering
- Kvadratrøtter og kubikkrøtter
- Ulike aspekter ved og representasjoner av brøk
- Konkretisering av brøk
- Regning med brøk, desimaltall og prosent
- Utvidelser av tallområdet
- Regning med negative tall
- Algebraiske regneregler, potensregning og regnerekkefølge
- Proporsjonalitet og omvendt proporsjonalitet
- Prealgebra, figurtall og tallfølger
- Lineære ligninger, ulikheter og ligningssystemer
- Andregradsligninger
- Funksjonsbegrepet og variabler
- Lineære funksjoner og polynomfunksjoner
- Eksponentialfunksjoner og sammenhengen med prosentvis endring
- Kjøp og salg, lån og personlig økonomi
Det jobbes også med følgende fagdidaktiske temaer:
- Kjerneelementer i matematikkfaget
- Matematisk forståelse og kompetanse
- Kommunikasjon i matematikkundervisning
- Digitale ferdigheter knyttet til bl.a. bruk av regneark og graftegner
- Varierte arbeidsformer og undervisningsmetoder
- Misoppfatninger i tallregning, brøkregning og algebra
- Programmering
## Arbeids- og undervisningsformer
