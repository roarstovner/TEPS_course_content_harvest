Alle versjoner:
4MGL1BEG302 (2025—2026)
4MGL1BEG302 (2024—2025)
4MGL1BEG302 (2023—2024)
4MGL1BEG302 (2022—2023)
4MGL1BEG302 (2021—2022)
Emnekode:  4MGL1BEG302
Emnenavn:  Begynneropplæring 2 - Didaktikk og handlingsrom i begynneropplæringen
Undervisningssemester:  Høst
Steder:  Oslo
Studieår:  2025–2026
Undervisningsspråk:  Norsk
Studiepoeng:  15 poeng
Enkeltemne:  Nei
## Forkunnskapskrav
Fullført 3 første studieår, GLU 1-7 og 60 sp i norsk eller matematikk
## Relevans i studieprogrammet
Obligatorisk del av grunnskolemaster i begynneropplæring.
## Innledning
Emnet går parallelt med BEG301: Det lekende og lærende barnet i møte med skole og skolefritidsordning. De to emnene utfyller hverandre og gir til sammen 30 stp i begynneropplæring. Samlet skal emnene videreutvikle kunnskap, ferdigheter og kompetanse knyttet til begynneropplæring som studenten har oppnådd i skolefagene, praksisstudium og pedagogikk i løpet av de tre første studieårene av grunnskolelærerutdanning 1-7. Emnene legger stor vekt på fagene norsk og matematikk. Dette emnet fokuserer særlig på læringsmiljø og didaktikk som fremmer en trygg, tilpasset og lystbetont skolestart som støtter læring for alle elever.
## Læringsutbytte
Etter fullført emne har studenten følgende læringsutbytte:
Kunnskap
Studenten
- har inngående kunnskap om fagdidaktikk med særlig relevans for begynneropplæring
- har inngående kunnskap om arbeidsmåter og læringsmiljø som fremmer lærelyst, nysgjerrighet og mestring
- har inngående kunnskap om tilpasset opplæring og om å gjenkjenne og forebygge språk-, lese-, skrive- og matematikkvansker
- har inngående kunnskap om hvilken betydning skolens fysiske miljø har for læring og trivsel
- har inngående kunnskap om mangfold og flerspråklighet som ressurs
- har inngående kunnskap om formålstjenlig bruk av digitale ressurser og relevante læremiddel for begynneropplæring
Ferdigheter
Studenten
- kan anvende og kritisk vurdere ulike utforskende og undersøkende arbeidsmåter og vurderingsformer med særlig relevans for skolefagenes begynneropplæring
- kan analysere og bruke relevante tilnærminger til klasseledelse og oppfølging av elevens læring og utvikling
- kan på avansert nivå stimulere elevens kommunikative ferdigheter både skriftlig og muntlig, visuelt, musikalsk og kroppslig
- kan analysere elevens ressurser og utfordringer, bruke formålstjenlige kartleggingstilnærminger og tilrettelegge tiltak for elever om trenger det
- kan fremme et trygt og helsefremmende læringsmiljø for alle og bidra til å utvikle elevens sosiale kompetanse
Generell kompetanse
Studenten
- kan styrke flerkulturelle perspektiver ved skolens arbeid og legge til rette for trygg og tilpasset skolestart for elever med ulik språklig, sosial, religiøs og kulturell bakgrunn
- har avansert forståelse av tidlig innsats, flerfaglighet og dybdelæring
- kan på avansert nivå analysere, tolke og forstå både elevens faglige tenking og bruk av læringsstrategier
- kan kritisk reflektere over og vurdere forskning, styringsdokumenter og problemstillinger relevante for begynneropplæring
- kan bidra til nytenkning om arbeidsformer som fremmer elevens egenaktivitet, kreativitet og lærelyst
## Innhold
Emnet gir inngående og forskningsbasert kunnskap om begynneropplæring som fremmer elevens utvikling av grunnleggende ferdigheter i lesing, skriving, muntlige ferdigheter og regning. Emnet bygger videre på studentens kompetanse i begynneropplæring fra blant annet de obligatoriske emnene i norsk og matematikk.
Emnet gir inngående kunnskap i didaktikk som styrker studentens kompetanse i å planlegge, gjennomføre og vurdere en helhetlig og tilpasset undervisning. Fokus rettes mot mangfold som ressurs, tverrfaglighet og arbeidsformer som støtter elevens egenaktivitet, kreativitet og lærelyst. Det vil også bli satt søkelys på tema som tidlig innsats og tilrettelegging for elever som har læringsutfordringer.
## Arbeids- og undervisningsformer
Forelesning, praktiske seminar, gruppeoppgaver, flerfaglig prosjektarbeid sammen med BEG301.
## Arbeidsomfang
450 timer.
## Arbeidskrav
Følgende arbeidskrav må være godkjent før en kan gå opp til eksamen:
1. Det er krav om frammøte og aktiv deltakelse som angitt i undervisningsplanen.
2. Skriftlig fagtekst individuell eller gruppe
3. Seminarinnlegg
4. Breddetest
5. Utprøving av en metode for systematisk profesjonsutvikling i løpet av praksisperioden, normalt «Lesson study». Organisering av forarbeid og formidling av erfaringer etter praksisperioden spesifiseres ved oppstart av emnet.
Ved ikke godkjent arbeidskrav har studenten én ny mulighet i samme semester til å levere bearbeidet arbeidskrav.
## Vurderingsuttrykk arbeidskrav
Godkjent / Ikke godkjent
## Avsluttende vurdering
Hjemmeeksamen, 5 dager. Omfang: 4000 ord +/- 10%.
## Vurderingsuttrykk avsluttende vurdering
Det blir gitt gradert karakter fra A til E for bestått og F for ikke bestått.
## Tillatte hjelpemidler
Alle.
## Eksamensspråk
Norsk.
## Praksis
Henviser til praksisplan for GLU 1-7. og kap. 7 om veiledet praksis i forskrift om studier for NLA Høgskolen. Ordinær praksis i semesteret er 3 uker.
## Evaluering av emnet
Det vil bli foretatt emneevaluering i henhold til kvalitetssystemet for NLA Høgskolen.
## Digital litteraturliste
Litteratur og faglige ressurser finner du her.
