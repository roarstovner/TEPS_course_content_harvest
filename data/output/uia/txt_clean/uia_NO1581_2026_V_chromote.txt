## NO-158 Norsk for mellomtrinnet (Vår 2026)
## Innhaldsliste
- Emnet er knytt til følgjande studieprogram
- Undervisningsspråk
- Læringsutbytte
- Innhald
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Vert tilbydd som enkeltemne
- Opptakskrav om tilbydd som enkeltemne
- Reduksjon i studiepoeng
## Emnet er knytt til følgjande studieprogram
-  Grunnskolelærerutdanning for trinn 5-10, 5-årig masterprogram
## Undervisningsspråk
## Læringsutbytte
Kunnskap
Etter fullført emne skal studenten
-
ha omfattande kunnskap om språket som system og språket i bruk
-
ha kunnskap om språkleg identitet, norsk som andrespråk og fleirspråkleg praksis
-
ha kunnskap om samisk språk, litteratur og kultur
-
ha kunnskap om kva som kjenneteiknar munnlege, skriftlege og multimodale tekstar, på nynorsk og bokmål, i ulike sjangrar og medium
-
ha kunnskap om eit utval skjønnlitterære tekstar i ulike sjangrar og medium, for barn, unge og vaksne
-
ha omfattande kunnskap om lesing, skriving og munnleg kommunikasjon, med vekt på vidareutvikling av grunnleggande ferdigheiter
-
ha kunnskap om vurdering, nasjonale prøver og læremiddel, med vekt på mellomtrinnet
-
ha kunnskap om relevant forsking- og utviklingsarbeid i norskfaget, med særleg vekt på emne relatert til norskundervisning på mellomtrinnet, og eit bevisst forhold til kva det vil seie å tenke vitskapleg i norskfaget
Ferdigheiter
Etter fullført emne skal studenten
-
kunne analysere språk og språkbruk og gjere greie for faglege val som skal fremje munnleg og skriftleg språkutvikling, særleg på mellomtrinnet
-
kunne bruke kunnskap om litteratur og språk i fagleg arbeid med munnlege, skriftlege og multimodale tekstar
-
kunne planlegge, gjennomføre og evaluere elev- og klassesamtaler på mellomtrinnet
-
kunne vurdere og bruke ulike metodar og ny teknologi i den vidare lese- og skriveopplæringa og tilpasse opplæringa for elevar med ulik bakgrunn og varierande ferdigheiter i norsk
-
kunne legge til rette for at elevar på mellomtrinnet får lese og skrive sak- og fiksjonstekstar for ulike formål og i ulike sjangrar og medium
-
kunne kjenne att teikn på lese- og skrivevanskar
-
kunne planlegge, gjennomføre og vurdere arbeid med skjønnlitterære tekstar frå ulike perspektiv og for ulike formål på mellomtrinnet
-
kunne vurdere ulike norskfaglege læremiddel, særleg for mellomtrinnet
-
meistre skriftleg nynorsk og bokmål og kunne undervise elevar i begge målformer
-
kunne finne fram til, lese og forstå relevant forskings- og utviklingsarbeid i norskfaget, med særleg vekt på emne relatert til norskundervisning på mellomtrinnet, og ta i bruk slike kjelder i eige arbeid med emnet
-
ha utvikla profesjonsfagleg digital kompetanse med særleg fokus på relevant kompetanse for norskundervisning på mellomtrinnet
Generell kompetanse
Etter fullført emne skal studenten
-
kunne legge til rette for at elevane på mellomtrinnet vidareutviklar grunnleggande språkferdigheiter og blir tekstkyndige språkbrukarar som kan delta aktivt i klasserommet og på andre sosiale arenaer
-
kunne tileigne seg fagstoff og didaktiske arbeidsmåtar i faget gjennom estetiske læringsprosessar
-
kunne planlegge, gjennomføre og reflektere over norskundervisning i sentrale emne på mellomtrinnet, og gjere greie for elev- og trinntilpassa fagdidaktiske val
-
kunne vurdere eigen praksis på mellomtrinnet med gjeldande læreplanar, fagkunnskap og fagdidaktisk innsikt som grunnlag
## Innhald
Norsk for mellomtrinnet skal førebu studentane til norskundervisning for trinn 5-10, med vekt på mellomtrinnet. Emnet gir innføring i språklege og litterære emne, tekstval, fagdidaktisk kunnskap og variert arbeid med dei grunnleggande ferdigheitene, særleg munnleg kommunikasjon og den vidare lese- og skriveopplæringa for elevar med norsk som første- og andrespråk. Emnet presenterer studentane for aktuell forsking og vitskapleg tenking i faget. Ein legg dessutan vekt på at studentane skal utvikle sine eigne språkferdigheiter og eigen tekstkompetanse og formidlingsevne. Studentane vil få trening i akademisk skriving.
Faget i praksis
Gjennom arbeidet med emnet skal studentane tileigne seg eit godt fagleg grunnlag for å kunne planlegge, gjennomføre og evaluere norskundervisning på mellomtrinnet i grunnskolen. Studentane vil få praksisrelaterte oppgåver som skal gi øving i grundig fagdidaktisk refleksjon. Erfaringar studentane har gjort seg med norskfaget i praksisperioden vil vere viktige for arbeidet med emnet på campus.
## Undervisnings- og læringsformer
Emnet er lagt opp med ulike undervisningsformer i større og mindre studentgrupper. Det blir lagt vekt på studentaktive arbeidsformer som gruppearbeid, munnlege framlegg og skriftlege studentarbeid.
Emnet legg opp til øvingar i refleksjon knytt til lesing og produksjon av digitale tekstar for å fremje utvikling av profesjonsfagleg digital kompetanse.
Det inngår 20 dagar praksis for grunnskulelærarstudentar i emnet. Enkeltemnestudentar skal utføre eit didaktisk arbeid av tilsvarande omfang.
Emnet har eit venta arbeidsomfang på 800 timar.
## Vilkår for å gå opp til eksamen
-
70% obligatorisk deltaking i undervisning i emnet (inkludert fellesamlingar). Kravet kan skjerpast innanfor bestemte tema som blir gjort kjende ved semesterstart.
-
Godkjende obligatoriske arbeidskrav som går fram av oversikt gjort kjend ved semesterstart.
-
Grunnskulelærarstudentar må ha bestått praksis. Enkeltemnestudentar skal utføre eit didaktisk arbeid av tilsvarande omfang, som må vere bestått.
## Eksamen
-
Ein individuell skriftleg eksamen under tilsyn på 6 timar med bokstavkarakter. Denne skal skrivast på bokmål.
-
Individuell mappeeksamen med bokstavkarakter. Alle arbeid i mappa inngår i grunnlaget for karakteren. Tekstane i mappa skal skrivast på bokmål og nynorsk. Til utsett eksamen må kandidaten gjennomføre ein individuell heimeeksamen på to dagar med bokstavkarakter. Denne skal skrivast på nynorsk
Dei to eksamenane blir vekta likt i ein samla karakter. Begge deleksamenane må vere bestått for å få gyldig karakter. Gradert karakter.
## Studentevaluering
I samråd med studenttillitsvald fastset emneansvarleg evalueringsform og om emna skal ha midtvegs- eller sluttevaluering, jf. kvalitetssystemet kapittel 4.1.
## Vert tilbydd som enkeltemne
Ja, under føresetnad av ledig kapasitet.
## Opptakskrav om tilbydd som enkeltemne
Fullført lærarutdanning retta inn mot grunnskolen.
## Reduksjon i studiepoeng
Innhaldet i dette emnet blir dekt heilt eller delvis av anna emne. Blir tatt eitt av desse emna i tillegg, blir studiepoenga reduserte som følgje:
