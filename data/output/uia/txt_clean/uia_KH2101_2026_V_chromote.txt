## KH-210 Fordypningsprosjekt innen kunst- og håndverk i grunnskolens trinn 5-10 (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Forkunnskapskrav
15 sp kunst og håndverk i grunnskolelærerutdanning
## Læringsutbytte
Etter å ha gjennomført emnet skal studenten:
KUNNSKAP
-
ha dybdekunnskap om bildekunst, skulptur, design og arkitektur de siste 200 år med vekt på nyere uttrykksformer, og hvordan disse kan brukes i eget arbeid og i arbeid med barn og unge
-
ha inngående kunnskap om lærings- og erkjennelsesformer knyttet til kunst og håndverk som estetisk skapende, praktisk utforskende og visuelt kommunikativt fag
-
ha god kunnskap om faktorer som virker inn på utviklingen av barns formspråk, identitet og kreativitet
FERDIGHETER
-
kunne utforske en kunst- og håndverksfaglig problemstilling som tar utgangspunkt i et tema, et materialområde, en uttrykksform eller liknende
-
kunne reflektere over sentrale forskningsmetoder i faget, arbeide systematisk og kunne drøfte faglige og fagdidaktiske aspekter i eget skapende arbeid
-
kunne velge ut og utnytte materialers bruksegenskaper og estetiske uttrykkskvaliteter i praktisk skapende arbeid og utøve bevisst skjønn ved bruk av estetiske virkemidler
-
kunne bruke metoder for problemløsning og inspirere elevene til å utforske egne ideer i møte med materialer, teknikker og arbeidsmåter i faget
-
kunne være bevisst sin rolle som kulturformidler og bruke museer og samlinger i elevers læringsarbeid og eget skapende arbeid
-
kunne bruke fagspråk sikkert og funksjonelt, og veilede elever i utviklingen av fagbegreper i arbeidet med kunst og håndverk
GENERELL KOMPETANSE
-
kunne bruke gjeldende læreplaner for grunnskolen som utgangspunkt for faglig utviklingsarbeid med en systematisk og forskningsmessig tilnærming og kjenne normer for ansvarlig bruk av innsamlet informasjon
-
kunne anvende fagterminologi i skriftlige og muntlige fremlegginger
-
kunne planlegge og organisere læring i kunst og håndverk med utgangspunkt i elevenes livsverden og fremme samarbeid og likestilling mellom kjønn og kulturer
## Innhold
Med utgangspunkt i fagets egenart og tematikker skal studenten selv velge tema og problemstilling. Problemstillingen skal godkjennes av faglærer. Prosjektet skal ha didaktisk aktuell relevans for det trinn i grunnskolelærer-utdanningen studenten er inne i. Fordypningsprosjektet vil inneha en praktisk komponent, og en større teoretisk komponent hvor studenten er ansvarlig for teoritilfang.
Faget i praksis
Praksiserfaringer og -kompetanse må kunne trekkes med i prosjekt som en plattform å diskutere på basis av. Studenten må kunne vise til prosjektets relevans i skolen.
## Undervisnings- og læringsformer
Emnet legger opp til selvstendig arbeid med individuell veiledning, samt forelesninger og seminar.
Fordi det er vanskelig å tilegne seg praktisk/estetisk kunnskap på egen hånd, og fordi erfaringsdeling og respons krever tilstedeværelse, er det krav om 70% obligatorisk tilstedeværelse.
## Vilkår for å gå opp til eksamen
Grunnskolelærerstudenter må ha godkjent:
-
obligatorisk fremmøte til forelesninger og veiledning
-
godkjent problemstilling
-
godkjent prosjektbeskrivelse
Enkeltemnestudenter må ha godkjent:
-
obligatorisk fremmøte til forelesninger og veiledning
-
godkjent problemstilling
-
godkjent prosjektbeskrivelse
## Eksamen
Del I Fordypningsoppgave, praktisk del. Sluttprodukt fremlegges som et bidrag i en kollektiv utstilling med muntlig presentasjon og prosessdokumentasjon/mappe. Teller 70%.
Del II Fordypningsoppgave, skriftlig del. Leveres eksamenskontoret digitalt. Teller 30%.
Begge deleksamener må være bestått.
Del I og II vurderes samlet med gradert karakter.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Tilbys som enkeltemne
Ja, under forutsetning av fullført lærerutdanning rettet inn mot grunnskolen/videregående opplæring. Må innfri forkunnskapskrav. Avhengig av ledig plass.
