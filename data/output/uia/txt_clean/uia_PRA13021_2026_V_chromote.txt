## PRA1-302 Praksisstudium, 3.studieår, vår (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Eksamen
- Studentevaluering
## Emnet er tilknyttet følgende studieprogram
-  Grunnskolelærerutdanning for trinn 1-7, 5-årig masterprogram
## Forkunnskapskrav
Foregående praksisperioder må være gjennomført og bestått.
## Læringsutbytte
Kunnskap
Studenten
-
har kjennskap til ulike kilder skolen og lærere kan bruke for å drive FoU-arbeid i skolen eller egen praksis
-
har kjennskap til hvilke metoder og tiltak praksisskolen benytter seg av i sitt forsknings- og utviklingsarbeid på ulike områder, både faglig og psykososialt.
-
har god teoretisk og didaktisk kunnskap i sine valgte fokusfag.
Ferdigheter
Studenten
-
kan på egenhånd planlegge og gjennomføre undervisning med fokus på klasseledelse, grunnleggende ferdigheter, varierte arbeidsmåter, mål og vurdering i fokusfag.
-
kan gjennomføre opplæring som fremmer elevenes digitale kompetanse.
Generell kompetanse
Studenten
-
kan anvende kunnskap, forskning, teori og eget FoU-arbeid til å videreutvikle egen og andres pedagogiske praksis på en konstruktiv måte.
-
har kunnskap om hva teori og forskning sier om ferdigheter og egenskaper ved den gode læreren, samt læringsfremmende oppgavetyper og vurderingsformer.
-
bidrar positivt i skolens utvikling av læringsmiljø ved å samtale og drøfte undervisning og læring i lys av holdninger, verdier og etiske utfordringer.
-
har utviklet en tydelig læreridentitet og viser endrings- og utviklingskompetanse.
Faget i praksis
Hvert semester har studenten ett eller flere fokusfag. Det/de aktuelle fagene har særegne læringsutbytter knyttet til praksisstudiet som synliggjør fagets egenart gjennom fagdidaktisk arbeid i praksisperioden.
## Innhold
Teoretisk og didaktisk kunnskap i fokusfagene. Selvstendig planlegging og gjennomføring av undervisning med fokus på grunnleggende ferdigheter, digital kompetanse og varierte arbeids- og vurderingsformer. Bruk av eget FoU-arbeid.
## Undervisnings- og læringsformer
I praksis er studenten i et praksisparti sammen med medstudenter og er under profesjonsfaglig veiledning hos en praksislærer. Studenten skal alene og sammen med sine medstudenter jobbe med tilrettelegging av undervisning og øve ferdigheter i ulike situasjoner både faglig og sosialt. Dette innebærer arbeidsformer som individuell forberedelse, observasjon, veiledningsdeltakelse, planlegging, gjennomføring og evaluering/vurdering av undervisning i praksisgruppe. Studenten skal også aktivt delta i skolens øvrige virksomhet.
Praksisomfang er 10 dager.
## Eksamen
Etter avsluttet praksis får studenten en individuell skriftlig vurdering med karakteren bestått/ikke bestått. Det er krav om 100 % tilstedeværelse i praksis for å få bestått praksis. Vurderingen av studenten skal bygge på læringsutbyttebeskrivelsen. Studenten legger frem vurderingsrapporten for praksislærer ved starten av påfølgende praksisperiode.
## Studentevaluering
Studentevaluering gjennomføres i form av en muntlig midtveisevaluering og utfylling av et elektronisk skjema som sluttevaluering. Det er utarbeidet et eget skjema for vurdering av praksisstudier. Dette er tilgjengelig på Web/ i Canvas.
