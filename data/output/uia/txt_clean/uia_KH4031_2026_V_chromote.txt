## KH-403 Kunst og håndverksfaglig utviklingsarbeid i skolen (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Annen informasjon
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Forkunnskapskrav
Bestått Kunst og håndverk 1 og Kunst og håndverk 2 fra syklus 1.
## Læringsutbytte
Etter fullført emne skal studenten:
ha avansert kunnskap om kunstnerisk og pedagogisk utviklingsarbeid i teori og praksis
kunne plassere eget og andres kunstfaglige utviklingsarbeid i forhold til samtidens tendenser i kunst- og håndverksfaglige praksiser, og i forhold til didaktisk og kunstfagdidaktisk forskning
ha inngående kjennskap til hvordan forskning, kunstfaglig utviklingsarbeid og undersøkende estetisk praksis er for kunst og håndverkslærere og kunne anvende denne kunnskapen i egen undervisning
være oppmerksom på elevers interesser og eksperimentering i visuelle uttrykksmåter, blant annet gjennom sosiale medier, og kunne trekke veksler på dette i undervisningen i kunst og håndverk
kunne legge til rette for undring, fabulering og eksperimentering i kunst- og håndverksfaglige prosjekter, og kunne tilpasse slike prosjekter til den enkelte elev
kunne reflektere omkring estetiske og etiske spørsmål vedrørende kunstfaglig utviklingsarbeid, veiledning og vurdering av slike arbeid og ha en bevisst holdning til hvordan elever og lærere kan inngå som kompetente bidragsytere i kunst- og håndverksfaglige prosesser og prosjekter
## Innhold
I emnet vil det være fokus på utviklingsarbeid som tar utgangspunkt i studentens interesseområde og kunst- og håndverksfaglige problemstillinger. Emnet gir studentene anledning til å drøfte og analysere sin egen og elevers estetiske praksis i relasjon til sentrale teorier og metoder innenfor estetikk og didaktikk. Videre vil fokuset være på kunst- og håndverkslærerens skapende og undersøkende praksis som et vesentlig element i undervisningen i faget. Her vil avansert bruk av IKT for både studenter og elever inngå i emnet. Det vil også være fokus på hvordan studentens estetiske praksis kan bidra med fagutvikling med tanke på trinn 5-10 i grunnskolen.
Faget i praksis Det er 100 timer praksis i emnet (25 dager). Skoleovertagelse inngår i praksistiden. Her er studentenes kunst- og håndverksfaglige utviklingsarbeid sentralt. Erfaringer og refleksjoner fra praksisperioden vil anvendes i studentens eksamensprosjekt.
## Undervisnings- og læringsformer
Emnet er sentrert rundt studentens kunst- og håndverksfaglige utviklingsarbeid og er i hovedsak studentstyrt, med lærerveiledning. Underveis i prosessen skal studentene fremlegge foreløpige overveielser og resultater for veiledere, emneansvarlige og medstudenter. Emnet inneholder også seminarer og forelesninger knyttet til kunstnerisk utviklingsarbeid, pedagogisk utviklingsarbeid, estetisk teori og forholdet mellom kunstnerisk utviklingsarbeid og didaktikk. Behov for veiledningstimer, verksted, rom etc. avtales mellom studenter og faglærere. Forventet arbeidsomfang er ca. 400 timer.
## Vilkår for å gå opp til eksamen
-
Fått godkjent obligatoriske fremlegg og innleveringer (se nærmere beskrivelse i semesterplanen)
-
Godkjent tilstedeværelse på obligatorisk undervisning og veiledning
-
Godkjent praksis
## Eksamen
-
Studenten holder en individuell visning av sitt kunst- og håndverksfaglige utviklingsarbeid. Det skal også foreligge en visuell dokumentasjon fra hvordan utviklingsarbeidet er tatt i bruk i skolen.
-
Visningen skal følges av et skriftlig didaktisk refleksjonsnotat. Notatet skal ta for seg det skapende utviklingsarbeidets kunstneriske og pedagogiske idé, metodiske tilnærminger, samt inneholde refleksjon over arbeidsprosess og tilknytning til estetisk og kunstfagdidaktisk teori.
Eksamen vurderes med bestått/ikke bestått.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
## Tilbys som enkeltemne
Nei.
## Annen informasjon
Emnet tilbys første gang våren 2022.
