## NO-170 Norsk for barnetrinnet 2 (Haust 2025)
## Innhaldsliste
- Emnet er knytt til følgjande studieprogram
- Undervisningsspråk
- Tilrådde forkunnskapar
- Læringsutbytte
- Innhald
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Vert tilbydd som enkeltemne
- Opptakskrav om tilbydd som enkeltemne
- Reduksjon i studiepoeng
## Emnet er knytt til følgjande studieprogram
-  Grunnskolelærerutdanning for trinn 1-7, 5-årig masterprogram
## Undervisningsspråk
## Tilrådde forkunnskapar
NO-155 Norsk for barnetrinnet 1
## Læringsutbytte
Kunnskap
Etter fullført emne skal studenten
-
ha kunnskap om språket som system og språket i bruk, med særleg vekt på normeringstema som er relevante i skriveopplæringa på mellomtrinnet
-
ha kunnskap om språkleg identitet, norsk som andrespråk og fleirspråkleg praksis
-
ha kunnskap om kva som kjenneteiknar munnlege, skriftlege og multimodale tekstar, på nynorsk og bokmål, i ulike sjangrar og medium
-
ha kunnskap om kritisk tilnærming til tekst
-
ha noko kunnskap om samisk språk, litteratur og kultur
-
ha kunnskap om eit utval skjønnlitterære tekstar i ulike sjangrar og medium, med vekt på litteratur for barn og unge på mellomtrinnet
-
ha brei kunnskap om metodar i lese- og skriveopplæringa på mellomtrinnet
-
ha kunnskap om kartleggingsprøver, nasjonale prøver og læremiddel for mellomtrinnet
-
ha kunnskap om relevant forsking- og utviklingsarbeid i norskfaget, med særleg vekt på emne relatert til norskundervisning på mellomtrinnet, og eit bevisst forhold til kva det vil seie å tenke vitskapleg i norskfaget
Ferdigheiter
Etter fullført emne skal studenten
-
kunne bruke kunnskap om språk og språkutvikling i språkstimulerande arbeid på mellomtrinnet, og gjere greie for fagdidaktiske val som skal fremje munnleg og skriftleg språkutvikling for alle elevar
-
kunne bruke kunnskap om kva som kjenneteiknar ulike tekstar og sjangrar i arbeid med munnlege, skriftlege og multimodale tekster i ulike medium
-
kunne leggje til rette for kritisk tekstarbeid på mellomtrinnet
-
kunne planlegge, gjennomføre og evaluere munnleg kommunikasjon i norskfaget
-
kunne bruke ulike metodar i den vidare lese- og skriveopplæringa og tilpasse opplæringa for elevar med ulik bakgrunn og varierande ferdigheiter i norsk
-
kunne kjenne att teikn på lese-, skrive- og språkvanskar
-
kunne kartlegge og vurdere lese- og skriveferdigheiter på mellomtrinnet, og gi læringsfremjande respons til alle elevar
-
kunne planlegge, gjennomføre og vurdere arbeid med skjønnlitterære tekstar frå ulike perspektiv og for ulike formål på mellomtrinnet
-
kunne vurdere ulike norskfaglege læremiddel, særleg for mellomtrinnet
-
meistre skriftleg nynorsk og bokmål og kunne undervise elevar i begge målformer
-
kunne finne fram til, lese og forstå relevant forskings- og utviklingsarbeid i norskfaget, med særleg vekt på emne relatert til norskundervisning på mellomtrinnet, og ta i bruk slike kjelder i eige arbeid med emnet
-
ha utvikla profesjonsfagleg digital kompetanse med særleg fokus på relevant kompetanse for norskundervisning på mellomtrinnet
Generell kompetanse
Etter fullført emne skal studenten
-
kunne legge til rette for at elevar på mellomtrinnet utviklar og vidareutviklar grunnleggande språkferdigheiter og blir tekstkyndige språkbrukarar som kan delta aktivt i klasserommet og på andre sosiale arenaer
-
kunne tileigne seg fagstoff og didaktiske arbeidsmåtar i faget gjennom estetiske læringsprosessar
-
kunne planlegge og gjennomføre norskundervisning i sentrale emne på mellomtrinnet, og gjere greie for elevtilpassa fagdidaktiske val
-
kunne vurdere eigen praksis på mellomtrinnet med grunnlag i gjeldande læreplanar, fagkunnskap og fagdidaktisk innsikt
## Innhald
Norsk på barnetrinnet 2 gir eit utvida grunnlag for norskundervisning på trinn 1-7, med hovudvekt på mellomtrinnet. Sentralt står fagleg og fagdidaktisk arbeid med munnlege, skriftlege og multimodale tekstar i ulike sjangrar og medium. Ein legg særleg vekt på vidare lese- og skriveopplæring for elevar med norsk som første- og andrespråk. Emnet presenterer studentane for aktuell forsking og vitskapleg tenking i faget. Studentane skal utvikle sine eigne skriftlege ferdigheiter i bokmål og nynorsk, og vidareutvikle eigen tekstkompetanse og formidlingsevne, også innan akademisk skriving.
Faget i praksis
Gjennom arbeidet med emnet skal studentane tileigne seg eit godt fagleg grunnlag for å kunne planlegge, gjennomføre og evaluere norskundervisning på 5.-7. trinn i grunnskolen. Studentane vil få praksisrelaterte oppgåver som skal gi øving i grundig fagdidaktisk refleksjon. Erfaringar studentane har gjort seg med norskfaget i praksisperioden vil vere viktige for det vidare arbeidet med emnet.
## Undervisnings- og læringsformer
Emnet er lagt opp med ulike undervisningsformer i større og mindre studentgrupper. Det blir lagt vekt på studentaktive arbeidsformer som gruppearbeid, munnlege framlegg og skriftlege studentarbeid.
Emnet legg opp til øvingar i refleksjon knytt til lesing og produksjon av digitale tekstar for å fremje utvikling av profesjonsfagleg digital kompetanse.
Det inngår 15 dagar praksis for grunnskolelærarstudentar i emnet. Enkeltemnestudentar skal utføre eit didaktisk arbeid av tilsvarande omfang.
Emnet har eit venta arbeidsomfang på 400 timar.
## Vilkår for å gå opp til eksamen
-
70% obligatorisk deltaking i undervisning i emnet. Kravet kan skjerpast innanfor bestemte tema som blir gjort kjende ved semesterstart.
-
Godkjende obligatoriske arbeidskrav som går fram av oversikt gjort kjend ved semesterstart.
-
Grunnskolelærarstudentar må ha bestått praksis. Enkeltemnestudentar skal utføre eit didaktisk arbeid av tilsvarande omfang, som må vere bestått.
## Eksamen
Ein individuell skriftleg eksamen på 6 timar under tilsyn, med bokstavkarakter. Valfri målform. Det vil bli gjeve nærmare beskjed om kva hjelpemiddel ein evt. kan bruke på eksamensdagen.
## Studentevaluering
I samråd med studenttillitsvald fastset emneansvarleg evalueringsform og om emna skal ha midtvegs- eller sluttevaluering, jf. kvalitetssystemet kapittel 4.1.
## Vert tilbydd som enkeltemne
Ja. Med forbehold om ledig plass/kapasitet.
## Opptakskrav om tilbydd som enkeltemne
Godkjend lærarutdanning retta inn mot grunnskolen.
## Reduksjon i studiepoeng
Innhaldet i dette emnet blir dekt heilt eller delvis av anna emne. Blir tatt eitt av desse emna i tillegg, blir studiepoenga reduserte som følgje:
