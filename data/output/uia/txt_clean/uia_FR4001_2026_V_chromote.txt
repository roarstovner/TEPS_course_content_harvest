## FR-400 Fagdidaktikk i fransk, del 2 (for trinn 8-13) (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Reduksjon i studiepoeng
## Emnet er tilknyttet følgende studieprogram
-  Lektorutdanning for trinn 8-13, 5-årig masterutdanning
## Undervisningsspråk
## Forkunnskapskrav
Bestått FR-126 Fagdidaktikk i fransk i lektorutdanning for trinn 8-13
## Læringsutbytte
Kunnskaper: Etter fullført emne skal studenten
-
kjenne til læreplanen for fremmedspråk og hvordan den tilpasses til franskfaget på trinn 11-13
-
ha kunnskap om fagdidaktisk teorier og problemstillinger i franskfaget rettet mot trinn 11-13
-
ha kunnskap om ulike læringsstrategier, arbeidsmåter og læringsarenaer som egner seg i fransk på trinn 11-13
-
ha inngående kunnskap om grunnleggende språkferdigheter i franskfaget
-
ha inngående kunnskap om ungdomskultur og ungdoms bevissthet og interesse for faget
-
ha kunnskap om den flerspråklige elev og den flerkulturelle skolen, og de muligheter og utfordringer dette innebærer for franskundervisningen
Ferdigheter: Etter fullført emne skal studenten
-
kunne anvende kunnskap om læreplanen for fremmedspråk og franskfagets egenart for å legge til rette for læringsprosesser på trinn 11-13
-
kunne anvende kunnskap om elevenes kulturuttrykk og mangfold i elevenes bakgrunn og forutsetninger i arbeidet med å legge til rette for læring i franskfaget på trinn 11-13
-
kunne ta i bruk sine språklige ferdigheter i fransk på en måte som fremmer gode faglige og sosiale læringsprosesser
-
kunne legge til rette for elevers utvikling av interkulturell kompetanse
-
kunne planlegge, gjennomføre, tilpasse, dokumentere og vurdere frasnkundervisning på trinn 11-13
-
kunne analysere læreplanen og utarbeide tydelige og relevante læringsmål på trinn 11-13
-
kunne vurdere og ta i bruk ulike læremidler, inkludert digitale, i undervisningen tilpasset trinn 11-13
Generell kompetanse: Etter fullført emne skal studenten
-
kunne reflektere over og diskutere fagdidaktisk forskning generelt og i franskfaget spesielt, og også på fransk
-
kunne formidle fagdidaktiske problemstillinger som er relevante for franskfaget også på fransk
-
inneha en profesjonell holdning og forholde seg til og slutte opp om den profesjonsetiske plattformen
-
ha et reflektert forhold til sin profesjonsfaglige digitale kompetanse og hvordan denne kan utvikles videre
-
kunne videreutvikle sin språklige, faglige og fagdidaktiske kompetanse
## Innhold
Emnet er en del av lektorutdanningens profesjonsfag, som består av fagdidaktikk i to fag, pedagogikk og praksis.
Emnet i fagdidaktikk i fransk er inndelt i tre hovedområder:
-
Skolen i samfunnet og faget i skolen
-
Elevkunnskap og lærerrollen
-
Undervisning og læring
Skolen i samfunnet og faget i skolen tar opp franskfaget som skolefag i videregående opplæring og refleksjon om det franske språkets stilling i det internasjonale samfunnet (frankofoni). Arbeidet med læreplanverket for den videregående skolen samt refleksjon over fagdidaktisk forskning vil også bli tatt opp.
Elevkunnskap og lærerrollen behandler rollen som fransklærer og hvordan kunnskap om ungdomskultur og mangfoldet i elevenes bakgrunn har innvirkning på utøving av deres profesjon. Lærerens språklige ferdigheter i fransk og læreren som rollemodell for elevene blir behandlet.
Undervisning og læring tar opp fagdidaktiske teorier, varierte arbeidsmåter og læringsstrategier knyttet til franskundervisning på trinn 11-13. Kjennskap til ulike trykte og digitale læremidler som egner seg på disse trinn vil bli lagt vekt på. Hovedområdet handler om grunnleggende språkferdigheter i fransk og grunnleggende ferdigheter på tvers av fag. Emnet vil fokusere på fagdidaktisk refleksjon og praktisk øvelse i form av planlegging, gjennomføring, tilpassing og vurdering av franskundervisning i den videregående skolen.
## Undervisnings- og læringsformer
Undervisningen skjer i form av forelesninger og seminarer med varierte arbeidsmetoder. Undervisningspråket er fransk og norsk.
Da emnet er en del av profesjonsfaget, fordrer det studentenes faktiske deltakelse i praktiske øvelser som inngår i undervisningen. Det vil derfor være krav om obligatorisk deltakelse i undervisningen.
Studentene skal skrive en praksisrelatert oppgave i fransk fagdidaktikk.
Studentene skal ha seks ukers praksis.
Forventet arbeidsomfang i emnet er ca. 200 timer.
## Vilkår for å gå opp til eksamen
-
Godkjent obligatorisk deltakelse i undervisningen (80%).
-
Bestått praksisrelatert oppgave i fransk fagdidaktikk
-
Bestått praksis
## Eksamen
Tre dagers individuell hjemmeeksamen. Gradert karakter.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
