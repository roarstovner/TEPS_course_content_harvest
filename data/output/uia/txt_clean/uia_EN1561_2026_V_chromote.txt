## EN-156 Engelsk 2: språkkunnskap og didaktikk (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Opptakskrav hvis tilbudt som enkeltemne
- Reduksjon i studiepoeng
## Emnet er tilknyttet følgende studieprogram
-  Grunnskolelærerutdanning for trinn 1-7, 5-årig masterprogram
## Undervisningsspråk
## Forkunnskapskrav
30 stp i engelsk. EN-153 Engelsk språk, litteratur, kulturkunnskap og didaktikk 1 og EN-155 Engelsk språk, litteratur, kulturkunnskap og didaktikk 2 eller tilsvarende.
## Læringsutbytte
Kunnskaper: Studenten
-
har omfattende kunnskap om hvordan barn lærer språk, med fokus på begynneropplæring i undervisningen
-
har omfattende kunnskap om flerspråklighet som ressurs i klasserommet på trinn 1-7
-
har kunnskap om engelsk som verdensspråk og hva dette innebærer for utviklingen av språklig, kommunikativ og interkulturell kompetanse
-
har kunnskap om grunnleggende ferdigheter for læring og utvikling og prosesser som fremmer disse i engelsk
-
har kunnskap om læreplanverket, nasjonale prøver, kartleggingsverktøy og læremidler for engelskfaget
-
har detaljert kunnskap om tilegnelse av ordforråd og om struktur i engelsk fra lyd- til tekstnivå
-
har dypere kunnskap om forsknings- og utviklingsarbeid som er relevant for engelskfaget på trinn 1 -7 og hvordan dette kan anvendes i klasserommet
-
har kunnskap om normer for akademisk tekstproduksjon og kjennskap til hvordan man leser en forskningsartikkel
Ferdigheter: Studenten
-
kan bruke avansert engelsk muntlig og skriftlig, sikkert, selvstendig og funksjonelt
-
kan planlegge og lede varierte og differensierte læringsaktiviteter, også digitale, som fremmer dybdelæring og utvikling av de grunnleggende ferdigheter og læringsprosessene på trinn 1-7
-
kan kartlegge og vurdere lese- og skriveferdigheter og sette i verk relevante tiltak for tilpasset opplæring på trinn 1-7
-
kan kritisk bruke underveisvurdering for å veilede elever i engelskopplæringen
-
ta i bruk og reflektere over digitale læringsarenaer for å fremme språklæring og formidling av fagstoff i begynneropplæringen og trinn 1-7
-
kan finne frem, vurdere og reflektere over relevante engelskspråklig forskningslitteratur og skrive akademiske fagtekster
Generell kompetanse: Studenten
-
kan reflektere kritisk over egen læring og praksis i lys av etiske grunnverdier og skolens ansvar for barn og unges personlige vekst
-
kan arbeide selvstendig og sammen med andre for å tilrettelegge for elevers læring og utvikling
-
kan vedlikeholde og utvikle egen språklig og didaktiske kompetanse
## Innhold
Emnet bygger på Engelsk 1 for GLU 1-7 og gir rom for en større grad av fordypning i språkopplæring og fagdidaktikk. Emnet gir dypere kunnskap om det engelske språkets grammatiske og fonologiske struktur, samtidig som språkferdighet, tekstkompetanse og produktivt ordforråd blir videreutviklet. I tillegg gir emnet ytterligere innsikt i en rekke læringsfremmende aktiviteter og metoder i samsvar med læreplanen for grunnskolen for barnetrinnet.
Faget i praksis
Undervisningen fokuserer på forberedelse til praksis, planlegging og gjennomføring av undervisningsopplegg, samt vurdering av opplegg i etterkant.
## Undervisnings- og læringsformer
Emnet er lagt opp med ulike undervisningsformer i større og mindre studentgrupper. Det blir lagt vekt på studentaktive arbeidsformer som gruppearbeid, muntlige og skriftlige studentarbeid, samt digitale arbeidsformer. Det er 70 % obligatorisk fremmøte i undervisningen. Det inngår 10 dager praksis for grunnskolelærerstudenter.
Emnet har et forventet arbeidsomfang på ca. 400 timer.
## Vilkår for å gå opp til eksamen
Krav om 70 % obligatorisk fremmøte i undervisningen må være oppfylt (inkludert deltakelse på obligatoriske fellessamlinger). Praksis må være bestått for å kunne gå opp til eksamen. For enkeltemnestudenter skal fagdidaktisk arbeid, som erstatter praksis, være bestått. Alle obligatoriske innleveringsoppgaver må være vurdert til bestått (antall og omfang av obligatoriske innleveringer blir spesifisert ved semesterstart).
## Eksamen
Eksamen består av en gradert skriftlig eksamen på 6 timer.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1.
## Tilbys som enkeltemne
Ja, med forbehold om ledig kapasitet.
## Opptakskrav hvis tilbudt som enkeltemne
For enkeltemnestudenter: fullført lærerutdanning rettet inn mot grunnskolen/videregående opplæring, samt minst 30 stp i engelsk.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
