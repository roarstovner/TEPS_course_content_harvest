## IDR421 Fagdidaktiske vurderinger og innovasjon i kroppsøving (Vår 2026)
## Innholdsfortegnelse
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
## Forkunnskapskrav
Bestått 150 studiepoeng i grunnskolelærerutdanningen, inkludert 30 studiepoeng i Pedagogikk og elevkunnskap, IDR136 Kroppsøving og bevegelsesglede, IDR137 Kroppsøving og elevmangfold og IDR208 Kroppsøving og treningslære eller tilsvarende.
## Læringsutbytte
Etter fullført emne skal studenten:
Kunnskaper
-
Ha inngående kunnskap om kroppsøvingsundervisning i lys av gjeldende læreplan, og kritisk kunne reflektere over forberedelse, gjennomføring og videreutvikling av kroppsøvingsundervisning
-
Ha inngående kunnskap om kroppsøvingslærerrollen i lys av relevant nasjonal og internasjonal forskningslitteratur
-
Ha inngående kunnskap om undervisnings- og vurderingspraksiser som fremmer læring i kroppsøving
Ferdigheter
-
Kunne systematisk og kritisk evaluere egen og andres undervisning i kroppsøvingsfaget
-
Kunne anvende ulike undervisnings- og klasseledelsesstrategier for god undervisning i kroppsøvingsfaget
-
Kunne iverksette prinsippene i vurdering for læring i sin undervisnings- og vurderingspraksis
Generell kompetanse
-
Kunne bidra til å utvikle forskningsbasert profesjonsutøvelse som kroppsøvingslærer spesielt og i skoleutvikling generelt
-
Kunne systematisk og kritisk vurdere fagdidaktiske problemstillinger i kroppsøving i lys av forskningslitteratur
-
Kunne bidra til nytenkning og innovasjonsprosesser i et profesjonsfellesskap
## Innhold
Emnet legger vekt på å belyse sentrale undervisningsmodeller i kroppsøvingsfaget. Analysene og refleksjonene vil dreie seg om fordelene og ulempene ved å anvende ulike undervisningsmodeller i undervisningen. Emnet vil behandle kroppsøvingsundervisning i lys av gjeldende læreplan og vil omhandle planlegging, gjennomføring og evaluering av undervisning i faget. Studentene skal videreutvikle egen praksis ved hjelp av forskningslitteratur og eksperimentere kreativt med ulike digitale verktøy, aktiviteter og læringsstrategier.
Faget i praksis
For GLU-studenter vil det være 100 timer praksis i emnet. Målet med praksisen er å videreutvikle fagdidaktisk kompetanse i kroppsøving, med ekstra fokus på tilrettelegging av positivt læringsmiljø og mestring i faget. Studenten ha ansvar for å utvikle, lede og vurdere undervisning, vurdering, relasjons- og utviklingsarbeid. Studenten skal også gjennomføre sitt planlagte faglige utviklingsarbeid og veiledes konkret på dette i for- og etterkant av gjennomføringen.
## Undervisnings- og læringsformer
Arbeidsformer i emnet vil bestå av forelesninger, individuelt arbeid, seminar- og gruppearbeid, samt individuelt/gruppevis arbeid i praksisfeltet. Se nærmere informasjon i Canvas.
## Vilkår for å gå opp til eksamen
For GLU-studenter:
-
Minimum 70 % tilstedeværelse
-
Godkjent arbeidskrav
-
Bestått praksis
For studenter med tidligere fullført lærerutdanning:
Godkjent arbeidskrav
Se utfyllende informasjon i semesterplan i Canvas.
## Eksamen
En individuell mappeoppgave. Mappeoppgaven består av 3 deloppgaver og hver deloppgave skal ikke overskride 2000 ord. Innsamlet observasjon og intervjumateriale er å betrakte som vedlegg. Studenten får tilbakemeldinger på innleverte deloppgaver. En deloppgave blir trukket ut til vurdering med gradert karakter. Alle hjelpemidler tillatt. Se mer informasjon i Canvas.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
