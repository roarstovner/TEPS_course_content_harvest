## ERN503 Masteroppgave i mat og helse-didaktikk (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
## Emnet er tilknyttet følgende studieprogram
-  Fagdidaktikk for grunnskolens trinn 5-10, 2-årig masterprogram
-  Grunnskolelærerutdanning for trinn 5-10, 5-årig masterprogram
## Forkunnskapskrav
Bestått alle øvrige emner som inngår i studieprogrammet.
## Læringsutbytte
Kunnskap
Kandidaten
-
har spesialisert innsikt i et avgrenset område innenfor mat og helse-didaktikk
-
har inngående kunnskap om forskning, vitenskapsteori, forskningsmetoder og etikk som er relevant for masteroppgaven
Ferdigheter
Kandidaten
-
kan utforme problemstillinger som er av betydning for mat og helse-faget, analysere og utforske disse, samt presentere resultatene på en vitenskapelig måte
-
kan analysere og forholde seg kritisk til nasjonal og internasjonal forskning og anvende denne kunnskapen i arbeidet med masteroppgaven
-
kan redegjøre for metodiske, forskningsetiske og vitenskapsteoretiske problemstillinger og knytte disse til arbeidet med masteroppgaven
Generell kompetanse
Kandidaten
-
kan formidle og kommunisere avansert fagdidaktisk forsknings- og utviklingsarbeid til ulike målgrupper
## Innhold
Masteroppgaven er et selvstendig forskningsarbeid innen et fagdidaktisk tema i mat og helse rettet mot trinn 5-10 i grunnskolen. Oppgaven skal være profesjonsrettet og praksisorientert. Arbeidet utføres i samråd med en oppnevnt veileder, som må godkjenne problemstillingen. Studenten får tildelt veileder på grunnlag av en prosjektbeskrivelse.
## Undervisnings- og læringsformer
Selvstendig vitenskapelig arbeid under veiledning, i forbindelse med planlegging, gjennomføring og ferdigstilling av vitenskapelig arbeid. Individuell veiledning og seminargrupper med presentasjon inngår. Se nærmere beskrivelse i Canvas.
Forventet arbeidsomfang i emnet er ca. 800-850 timer.
## Vilkår for å gå opp til eksamen
-
Godkjent deltakelse i obligatorisk veiledning.
-
Godkjent obligatorisk oppmøte (inkludert fellessamlinger).
-
Godkjent og underskrevet veiledningskontrakt. Betingelsene i veiledningskontrakten må være oppfylt.
Se mer informasjon i Canvas.
## Eksamen
Masteroppgaven kan skrives individuelt eller i par. Omfang 16000-24000 ord (20000-28000 ord dersom oppgaven skrives i par). Det åpnes også for dokumentasjons- og framstillingsformer som kombinerer ulike media (skrift, bilde, film og/ eller lyd). I slike tilfeller avtales form og omfang med veileder.
Eksamen er todelt. Den skriftlige oppgaven vurderes med gradert karakter som gis felles til eventuelle par. Karakteren kan for den enkelte student justeres opp eller ned én karakter ved muntlig eksamen.
Se mer informasjon i Canvas.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
