## SV-419 Demokratisk medborgerskap (Vår 2026)
## Innholdsfortegnelse
- Emnet er tilknyttet følgende studieprogram
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
## Emnet er tilknyttet følgende studieprogram
-  Fagdidaktikk for grunnskolens trinn 5-10, 2-årig masterprogram
-  Grunnskolelærerutdanning for trinn 5-10, 5-årig masterprogram
## Læringsutbytte
Kunnskap
Etter å ha gjennomført emnet skal studenten:
-
ha avansert kunnskap om demokratiteorier og demokratisyn
-
ha inngående kunnskap om sentrale begrep knyttet til demokrati og medborgerskap
-
ha avansert kunnskap om demokratiutviklingen i Norge og Europa i moderne tid
-
ha inngående kunnskap om demokratiopplæring i skolen og nye digitale deltakelsesformer
-
ha inngående kunnskap om nyere nasjonal og internasjonal demokratiforskning
-
ha avansert kunnskap om hvilken rolle informasjonssystemer har i utviklingen av nye deltakelsesformer i organisasjoner og i samfunn.
Ferdigheter
Etter å ha gjennomført emnet skal studenten:
-
kunne analysere og forholde seg kritisk til ulike demokratiteorier og demokratisyn
-
kunne analysere forskning om demokrati og medborgerskap og anvende denne i undervisningsarbeid
-
kunne lede, tilpasse og gjennomføre utviklingsarbeid i skolen rettet mot trinn 5-10
-
kunne analysere og fortolke læreplaner i samfunnsfag og annet planverk med henblikk på demokratiopplæring og demokratiforståelse
-
kunne diskutere og reflektere over etiske problemstillinger knyttet til anvendelse av informasjonssystemer.
Generell kompetanse
Etter å ha gjennomført emnet skal studenten:
-
kunne anvende og utvikle sine kunnskaper i møte med elever i undervisningssituasjoner
-
kunne bidra til nytenkning omkring demokrati og deltakelse blant barn og unge.
## Innhold
Emnet gir en fordypning i sentrale teorier og nyere nasjonal og internasjonal forskning om demokrati og demokratiforståelser rettet inn mot undervisning i samfunnsfag på 5-10 trinn i grunnskolen. Emnet gir fordypning i sentrale begreper knyttet til demokrati og medborgerskap, og det legges vekt på kritisk samfunnsforståelse. Det fokuseres på demokratiutvikling i Norge og Europa i moderne tid og demokratisk deltakelse blant barn og unge.
Faget i praksis
For grunnskolelærerstudenter:
Fem av praksisdagene i denne perioden er organisert som skoleovertaking .Studentene skal arbeide med et faglig utviklingsarbeid i praksisperioden .. Dette utviklingsarbeidet vil også integreres i undervisningen på campus i form av veiledning, planlegging, samarbeid og fremleggseminarer. Demokratiopplæring i skolen, elevdemokrati, analyse av planverk og nye digitale deltakelsesformer står sentralt. Arbeidsformer som fremmer kritisk tenkning og demokratisk deltakelse vil være sentralt i praksisperioden. Det vil også legges vekt på arbeid med vurderingsformer i faget og refleksjon over samfunnsfagplaner i praksisperioden.
For andre studenter:
Studentene skal arbeide med et faglig utviklingsarbeid. Dette utviklingsarbeidet vil også integreres i undervisningen på campus i form av veiledning, planlegging, samarbeid og fremleggseminarer. Demokratiopplæring i skolen, elevdemokrati, analyse av planverk og nye digitale deltakelsesformer står sentralt. Arbeidsformer som fremmer kritisk tenkning og demokratisk deltakelse vil være sentralt i utviklingsarbeidet. Det vil også legges vekt på arbeid med vurderingsformer i faget og refleksjon over samfunnsfagplaner i praksisperioden.
## Undervisnings- og læringsformer
Undervisningen vil være preget av variasjon mellom forelesninger, veiledning og seminarer med innslag av samtale, refleksjon, gruppearbeid, øvelse, presentasjoner, ekskursjon osv. Det inngår 25 dager praksis . Emnet har et forventet arbeidsomfang på rundt 400 timer.
## Vilkår for å gå opp til eksamen
Grunnskolelærerstudenter må ha:
-
Bestått praksis
-
Godkjent arbeidskrav som beskrevet i semesterplanen; jf. forskrift om studier og eksamen § 16
-
Godkjent obligatorisk undervisning som bekrevet i semesterplanen med minimum 70% tilstedeværelse
Andre studenter må ha:
-
Bestått didaktisk arbeid av tilsvarende omfang som praksis
-
Godkjent arbeidskrav som beskrevet i semesterplanen
-
Godkjent obligatorisk undervisning som beskrevet i semesterplanen
## Eksamen
5-timers skriftlig skoleeksamen, gradert karakter A-F.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
