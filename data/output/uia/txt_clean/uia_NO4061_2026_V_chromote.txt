## NO-406 Fagdidaktikk i norsk, del 2 (for trinn 8-13) (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
## Emnet er tilknyttet følgende studieprogram
-  Lektorutdanning for trinn 8-13, 5-årig masterutdanning
## Undervisningsspråk
## Forkunnskapskrav
Bestått NO-152 Fagdidaktikk i norsk i lektorutdanning for trinn 8-13, høst
## Læringsutbytte
Kunnskaper
Etter fullført emne skal studentene ha
-
kunnskap om gjeldende læreplaner for norskfaget i videregående opplæring
-
kunnskap om sammenhengen mellom norskfaget som vitenskapsfag, studiefag og skolefag, og likedan mellom fag, fagdidaktikk og praksis
-
kunnskap om et bredt repertoar av læringsstrategier og arbeidsmetoder i norskfaget samt læremiddel i undervisninga
-
kunnskap om samiske språk, deres utbredelse, samfunnsrolle og historie
Innenfor dette læringsutbyttet skal studentene ha
-
inngående kunnskap om flerspråklighet, flerspråklig praksis og om det å lære norsk som et andrespråk
-
inngående kunnskap om litteraturteoretiske og litteraturdidaktiske begrep og perspektiv som er relevante for arbeidet som lærer med litteratur fra ulike tider, sjangre og medium, og som særlig retter seg mot ungdom og unge voksne lesere
Ferdigheter
Etter fullført emne skal studentene kunne
-
reflektere over og gjøre greie for målsettinger, innhold, metoder, vurderingsformer, læreplaner og læremiddel i arbeidet med norskfaget i videregående opplæring
-
orientere seg i faglitteratur, lese kritisk og med faglig trygghet utvikle sin egen rolleforståelse og praksis
-
planlegge og gjennomføre undervisningsopplegg som tar utgangspunkt i gjeldende læreplan i norsk for videregående skole og som er tilpasset elevmangfoldet
-
reflektere over, vurdere og grunngi egen fagdidaktiske praksis
-
legge til rette for yrkesretting av norskfaget på yrkesfaglige studieretninger
Innenfor dette læringsutbyttet skal studentene særlig kunne
-
ta i bruk ulike digitale verktøy i norskopplæringa og legge til rette for arbeid med digitale tekster i klasserommet
-
legge til rette for og gjennomføre sidemålsopplæring
Generell kompetanse
Etter fullført emne skal studentene kunne opptre som faglig kompetente og fagdidaktisk reflekterte lærere i ulike norskfaglige undervisningssituasjoner.
## Innhold
Emnet er en del av lektorutdanningens profesjonsfag, som består av fagdidaktikk i to fag, pedagogikk og praksis.
Emnet i norskdidaktikk er inndelt i tre hovedområder:
-
Skolen i samfunnet og faget i skolen
-
Elevkunnskap og lærerrollen
-
Undervisning og læring
Skolen i samfunnet og faget i skolen tar opp norskfagets egenart, utvikling og legitimering som skolefag, læreplanverket og øvrige styringsdokumenter. Analyse og kritisk refleksjon over fagdidaktiske problemstillinger og aktuell fagdidaktisk forskning står også sentralt. Problemstillinger knytta til videregående opplæring vil vektlegges.
Elevkunnskap og lærerrollen tar opp norsklærerrollen og kunnskap om ungdomskultur og mangfoldet i elevenes forutsetninger. Praktisk-pedagogiske ferdigheter i klasseromsledelse, kommunikasjon og bygging av gode læringsmiljø står også sentralt.
Undervisning og læring tar opp fagdidaktiske teorier, arbeidsmåter, læringsstrategier og læremidler. Emnet behandler videre de grunnleggende ferdighetene og yrkesretting i norskfaget, samt tverrfaglig arbeid. Med utgangspunkt i studentenes kunnskaper i norsk og innsikt i fagets didaktikk vil emnet videre fokusere på fagdidaktisk refleksjon og praktisk øvelse i form av planlegging, gjennomføring, tilpassing og vurdering av norskundervisning i videregående opplæring.
## Undervisnings- og læringsformer
Undervisninga vil bære preg av varierte arbeidsformer, og vil gis i form av forelesninger, seminarer, praksis og veiledning, samtale, refleksjon, presentasjoner, bruk av digitale verktøy, utarbeiding av undervisningsopplegg og andre praktiske øvelser. Praktisk utprøving av ulike arbeidsformer knytta til norskfaget og lærerrollen vil stå sentralt.
Utenom undervisninga forventes det at studentene arbeider med oppgaver, både individuelt og i grupper. En betydelig del av studentenes læring og modning vil skje gjennom slik egeninnsats.
Emnet er en del av profesjonsfaget og omfatter deltakelse i praktiske øvelser som inngår i undervisninga. Det vil derfor være krav om obligatorisk deltakelse.
Studenter som tar norsk som fag 1 (masterfag), skal gjennomføre ei tverrfaglig oppgave i pedagogikk og norskdidaktikk.
Studenter som tar norsk som fag 2 (årsenhet), skal levere ei skriftlig oppgave som arbeidskrav.
Studentene skal ha seks ukers praksis.
Forventet arbeidsomfang i emnet er ca 200 timer.
## Vilkår for å gå opp til eksamen
-
Obligatorisk deltakelse i undervisninga (80 %)
-
For studenter som tar norsk som fag 1 (masterfag) gjelder følgende eksamenskrav: Godkjent tverrfaglig FoU-arbeid i pedagogikk og fagdidaktikk. Det vises til nærmere beskrivelse av FoU-arbeidet i egen instruks.
-
For studenter som tar norsk som fag 2 (årsenhet) gjelder følgende eksamenskrav: Godkjent skriftlig arbeidskrav
-
Bestått praksis
## Eksamen
4 timers skriftlig eksamen under tilsyn. Valgfri målform. Gradert karakter.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1.
