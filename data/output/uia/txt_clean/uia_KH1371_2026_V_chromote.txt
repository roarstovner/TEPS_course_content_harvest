## KH-137 Kunst og håndverk i samfunnskontekst (Vår 2026)
## Innholdsfortegnelse
- Emnet er tilknyttet følgende studieprogram
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Læringsutbytte
Etter fullført emne skal studentene:
KUNNSKAP
-
ha kunnskap om estetiske virkemidler i ulike digitale uttrykksformer og om digitale for bildemanipulering og bildeskaping.
-
kunne gjøre rede for sentrale problemstillinger innen designfeltet og kunne analysere produkter ut fra materielle, funksjonelle og symbolske aspekt
-
kjenne til problemstillinger knyttet til arkitektur og kunst i det offentlige rom
-
ha kunnskap om egnede metoder for gruppearbeid
-
ha kunnskap om kunst og håndverksfagets bredde og bærekraftige holdninger til materiell og visuell kultur
-
ha kjennskap til kunst- og kulturfaglige profesjoner
-
ha kunnskap om samarbeidsprosjekter mellom kunst- og kulturaktører, kunst- og kulturinstitusjoner og skole, samt forskning knyttet til slike prosjekter
FERDIGHETER
-
kunne reflektere over hva opplevelse og erfaring med kunst- og kulturuttrykk kan muliggjøre for elever og kunne drøfte hvordan samfunnsaktuelle spørsmål kan vise seg i kunst, design og arkitektur
-
ha videreutviklet sin estetiske bevissthet og materialkompetanse i eget skapende arbeid med ideutvikling, funksjon og symbolikk
-
ha et bevisst forhold til bærekraft i eget skapende arbeid og i undervisning i kunst og håndverk
-
Kunne reflektere over egne erfaringer med temabaserte kunst-og håndverksoppgaver og kunne se dette i en didaktisk kontekst
-
Kunne reflektere over det å iverksette, delta i og lede tverrfaglig kunstpedagogisk virksomhet for barn og unge
GENERELL KOMPETANSE
-
kjenne til faktorer som virker fremmende og hemmende på mellommenneskelige forhold på skolen og hvordan dette kan virke inn på elevenes helse, trygghet, trivsel og læring
-
Kunne utveksle synspunkter og bidra til problematisering av design og arkitektur knyttet til etikk, miljø og kultur i skole og samfunn
-
kunne diskutere og reflektere over verdien av kulturelt mangfold
-
kunne drøfte etiske problemstillinger med utgangspunkt i kunst og kulturuttrykk
-
kunne bidra til fagets utvikling i skole og samfunn, og kunne kommunisere faglige problemstillinger med elever, foresatte og kolleger
## Innhold
Emnet vil gi studentene bevissthet omkring fagets muligheter til å ta opp i seg og arbeide med uttrykk basert på aktuelle samfunnsforhold, som for eksempel barn og unges forhold til media, sosiale medier, spørsmål om identitet, forbrukssamfunnet og deltakelse i det offentlige rom. Ulike aspekt ved kunst- og håndverksfaget vil være aktuelle på bakgrunn av hvilke tema som tas opp. Foto, film, design, og arkitektur er aktuelle uttrykksformer å gripe fatt i. Det vil også være fokus på å se hvordan skolen kan danne samarbeidsprosjekter med andre profesjoner på kunst- og håndverksfeltet og kunstfaglige institusjoner.
Faget i praksis
Kunst og håndverksfagets muligheter i skolen vil drøftes gjennom hele emnet, og vil være utgangspunkt for oppgaver og prosjekt studentene velger å arbeide med. Kjennskap til aldersgruppen 10-16 fra praksisfeltet og denne gruppens muligheter og utfordringer vil være av stor betydning.
## Undervisnings- og læringsformer
Undervisningen gis både som gruppeundervisning og individuell veiledning. I emnet vil studentene arbeide med praktiske oppgaver, både individuelt og i grupper. Teori vil formidles gjennom selvstendige forelesninger, seminar og i verkstedsundervisningen.
Utstillingsbesøk/ekskursjoner vil naturlig inngå i emnet. Arbeidsformene varierer mellom samtaler, gruppearbeid, øvelse, presentasjoner, refleksjon etc. Studiet organiseres i perioder etter tematikk og metode.
Arbeidskravene har som forutsetning at studentene i stor grad arbeider selvstendig utover den lærerstyrte undervisningen. Verkstedene vil være tilgjengelige for arbeid når de ikke er opptatt til annen undervisning.
Fordi det er vanskelig å tilegne seg praktisk/estetisk kunnskap på egen hånd, og fordi erfaringsdeling og respons krever tilstedeværelse, er det krav om 70% obligatorisk tilstedeværelse. Også praksis, HMS-opplæring og fellessamlinger er obligatoriske. Forventet arbeidsomfang for studentene er 27 timer pr. studiepoeng
## Vilkår for å gå opp til eksamen
Grunnskolelærerstudenter må ha fått godkjent:
-
Oppmøte til obligatorisk undervisning
-
3-5 obligatoriske prosjekter
Enkelemnestudenter må ha fått godkjent:
-
Oppmøte til obligatorisk undervisning
-
3-5 obligatoriske prosjekter
## Eksamen
Del 1: Bidra i kollektiv utstilling med 2-4 utvalgte prosjekter fra semesteret, med en muntlig presentasjon av ett av disse prosjektene (10 min). Teller 60%.
Hvilke prosjekter som skal stilles ut og hvilket av disse som skal presenteres muntlig, publiseres 2 uker før eksamen. Hva som skal stilles ut og legges ved utstillingen kommer frem av prosjektbeskrivelsene.
Del II Skriftlig 6 timers teorieksamen med utgangspunkt i fagplaner, fagteori og tematikker som er gjennomgått i emnet. Teller 40%
Karakteruttrykk: Gradert karakter
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Tilbys som enkeltemne
Ja, under forutsetning av fullført lærerutdanning rettet inn mot grunnskolen/videregående opplæring. Avhengig av ledig plass.
