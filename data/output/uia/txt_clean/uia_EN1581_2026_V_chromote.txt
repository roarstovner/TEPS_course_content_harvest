## EN-158 Engelsk språkkunnskap og didaktikk 1 (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Opptakskrav hvis tilbudt som enkeltemne
- Reduksjon i studiepoeng
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Undervisningsspråk
## Læringsutbytte
Kunnskaper: Studenten
-
har kunnskap om hvordan barn vanligvis lærer språk og spesifikt på trinn 5-10
-
har kunnskap om flerspråklighet som ressurs i klasserommet
-
har kunnskap om grunnleggende ferdigheter for læring og utvikling og prosesser som fremmer disse i engelsk på trinn 5-10
-
har kunnskap om læreplanverket, nasjonale prøver, kartleggingsverktøy og læremidler for engelskfaget
-
har kunnskap om lydsystemet i engelsk, ordtilfanget og språkets grammatiske struktur inkludert forskjeller og likheter mellom engelsk og andre språk
-
kjenner forsknings- og utviklingsarbeid som er relevant for engelskfaget på trinn 5 -10
-
har kunnskap om normer for akademisk tekstproduksjon og kjennskap til hvordan man leser en forskningsartikkel
Ferdigheter: Studenten
-
kan bruke engelsk muntlig og skriftlig, sikkert og selvstendig
-
kan planlegge og lede varierte og differensierte læringsaktiviteter, også digitale, som fremmer dybdelæring og utvikling av de grunnleggende ferdigheter
-
kan bruke underveisvurdering for å veilede elever i engelskopplæringen
-
kan ta i bruk digitale læringsarenaer for å fremme språklæring og formidling av fagstoff på trinn 5-10
Generell kompetanse: Studenten
-
kan formidle relevant fagstoff og kommunisere på engelsk på en måte som er tilpasset elever på trinn 5-10
-
kan reflektere over egen læring i praksisopplæringen, både faglig/didaktisk og i lys av etiske grunnverdier og skolens ansvar for barn og unges personlige vekst
-
kan arbeide selvstendig og sammen med andre for å tilrettelegge for elevers læring og utvikling på trinn 5-10
-
kan vedlikeholde og utvikle egen språklig og didaktiske kompetanse, også med tanke på å kunne skrive akademiske/didaktiske fagtekster
## Innhold
Studentene får kjennskap til ulike språklæringsteorier og engelskfagets didaktiske utvikling. Grunnleggende strukturer i det engelske språket blir studert og sammenlignet med strukturer i det norske språket slik at studentene kan undervise i faget. Emnet omfatter også formidlingsaspektet og didaktiske problemstillinger. Formålet er å gi en forståelse av det engelske språksystemet og et praktisk grunnlag for å videreutvikle studentens egen språkferdighet i engelsk, med sikte på formidling til barn i samsvar med læreplanen for grunnskolen.
Faget i praksis
Undervisningen fokuserer på forberedelse til praksis, planlegging og gjennomføring av undervisningsopplegg, samt vurdering av opplegg i etterkant.
## Undervisnings- og læringsformer
Emnet er lagt opp med ulike undervisningsformer i større og mindre studentgrupper. Det blir lagt vekt på studentaktive arbeidsformer som gruppearbeid, muntlige og skriftlige studentarbeid, samt digitale arbeidsformer. Det er 70 % obligatorisk fremmøte i undervisningen. Det inngår 20 dager praksis for grunnskolelærerstudenter.
Emnet har et forventet arbeidsomfang på ca. 400 timer.
## Vilkår for å gå opp til eksamen
Krav om 70 % obligatorisk fremmøte i undervisningen må være oppfylt (inkludert deltakelse på obligatoriske fellessamlinger). Praksis må være bestått for å kunne gå opp til eksamen. For enkeltemnestudenter skal fagdidaktisk arbeid, som erstatter praksis, være bestått. Alle obligatoriske innleveringsoppgaver må være vurdert til bestått (antall og omfang av obligatoriske innleveringer blir spesifisert ved semesterstart).
## Eksamen
Eksamen består av en gradert skriftlig eksamen på 6 timer.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1.
## Tilbys som enkeltemne
Ja, med forbehold om ledig kapasitet.
## Opptakskrav hvis tilbudt som enkeltemne
For enkeltemnestudenter: fullført lærerutdanning rettet inn mot grunnskolen/videregående opplæring, samt eventuelle forkunnskapskrav.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
