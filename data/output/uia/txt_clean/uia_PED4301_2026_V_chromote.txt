## PED430 Begynneropplæring i et helhetlig perspektiv (Vår 2026)
## Innholdsfortegnelse
- Anbefalte forkunnskaper
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
## Anbefalte forkunnskaper
Bestått emnene Begynneropplæring i matematikk og Utvikling av lesing, skriving og muntlige ferdigheter i begynneropplæringa.
## Læringsutbytte
Kunnskaper
Studenten
- har inngående kunnskap om forutsetninger for læring, og om lærevansker i språk, lesing, skriving og regning, hos elever i begynneropplæringen
- har inngående kunnskap om mangfoldet av elever i begynneropplæringen, og om behovet for forebygging av utfordringer, tidlig innsats og tilpassing av opplæringen
- har inngående kunnskap om tilrettelegging for en trygg og god overgang fra barnehage til skolen/SFO og fra småskoletrinnet til mellomtrinnet
- har inngående kunnskap om relevante vurderings- og kartleggingsverktøy for en helhetlig tilnærming i språk, lesing, skriving og regning i begynneropplæringen
Ferdigheter
Studenten
- kan tilpasse opplæringen og iverksette tiltak i forhold til en sammensatt elevgruppe
- kan reflektere over egen rolle i profesjonelt samarbeid og legge til rette for samarbeid med elever, foresatte, kollegaer og andre fagpersoner
- kan på et avansert nivå tilrettelegge for bruk av varierte arbeidsmåter og læremidler som fremmer motivasjon og lærelyst, der leken og praktiske og estetiske tilnærminger er sentrale
- kan identifisere, kartlegge og forebygge læringsutfordringer i språk, lesing, skriving og regning, samt sosiale og emosjonelle utfordringer
Generell kompetanse
Studenten
- kan på en systematisk og reflektert måte utvikle praksis i begynneropplæringen i språk, lesing, skriving og regning, ved bruk av forskningsbasert kunnskap
- kan anvende og bidra til nytenkning i begynneropplæring som fremmer elevens egenaktivitet, kreativitet og lærelyst
- kan bidra til innovasjons- og samarbeidsprosesser mellom de ulike aktørene i opplæringen
- kan anvende forskningsbasert kunnskap om barns læring og utvikling for å styrke elevenes læringsprosess
- har evne til kritisk refleksjon over forskning og praksis knyttet til begynneropplæringen i språk, lesing, skriving og regning
## Innhold
Emnet omhandler pedagogiske og spesialpedagogiske perspektiver på begynneropplæringen i språk, lesing, skriving og regning i skolen. Studentene blir i emnet introdusert for og skal selv sette seg inn i, vurdere og beherske faginnhold og utvikle et analytisk og kritisk perspektiv på læringsforutsetninger og lærevansker hos elever i begynneropplæringen. Studentene skal tilegne seg en bred innsikt i muligheter og utfordringer både faglig og sosialt, på individ- og systemnivå, som ligger i overgangene mellom barnehage og skole og mellom barnetrinnet og mellomtrinnet. Studentenes innsikt er basert på relevant forskning på feltet.
## Undervisnings- og læringsformer
Faget i praksis
Det er 25 dager praksis hvorav fem dager går med til skoleovertakelse. Emnet skal videreføre fagdidaktiske refleksjoner knyttet til arbeidet i klasserommet. Gjennom arbeidet med emnet skal studentene videreutvikle de faglige forutsetningene for å planlegge, gjennomføre og evaluere arbeid med opplegg og undervisning som er relevante for begynneropplæringen. Studenten skal i praksis få erfaring med bruk av ulike relevante undervisningsressurser og arbeidsformer. Erfaringer studenten har gjort seg med faget i praksis vil være viktige for det videre arbeidet i studiet.
Arbeidsformer og arbeidsomfang
Undervisningen vil bære preg av varierte arbeidsformer, og vil gis som forelesninger, seminar, praktiske øvinger, oppgaveløsning, muntlige fremlegg og veiledning. Gjennom ulike undervisningsformer vil studentene få erfaringer med hvordan man kan arbeide på en variert og god måte med begynneropplæringen. Utenom undervisningen forventes det at studentene arbeider med oppgaver og litteraturstudier, både individuelt og i grupper. En betydelig del av studentenes læring og modning vil skje gjennom slik egeninnsats. Det inngår 25 dager praksis i emnet. Det er krav om minimum 70 % obligatorisk deltakelse i undervisningen. Forventet arbeidsomfang i emnet er omtrent 400 timer.
## Vilkår for å gå opp til eksamen
Godkjent deltakelse i obligatorisk undervisning. Godkjent obligatoriske arbeidskrav som går fram av oversikt i Canvas ved semesterstart. Bestått praksis.
## Eksamen
Individuell muntlig eksamen. Gradert karakter.
