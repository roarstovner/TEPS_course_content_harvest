## SV-412 Fagdidaktikk i samfunnskunnskap, del 2 (for trinn 8 - 13) (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
## Emnet er tilknyttet følgende studieprogram
-  Lektorutdanning for trinn 8-13, 5-årig masterutdanning
-  Praktisk-pedagogisk utdanning
## Undervisningsspråk
## Forkunnskapskrav
Bestått SV-144 Fagdidaktikk i samfunnskunnskap i i lektorutdanning for trinn 8-13
## Læringsutbytte
Kunnskaper
Etter fullført emne skal studenten:
-
ha inngående fagdidaktisk kunnskap i samfunnsfag rettet mot trinn 11-13
-
ha kunnskap om læreplanene for de ulike samfunnsfagene i videregående skole, samt kunnskap om gjeldende lov- og planverk for profesjonsutøvelsen generelt på videregående skole
-
ha inngående kunnskap om ulike modeller og teorier for klasseledelse, relasjonsbygging og læringsmiljø
-
ha inngående kunnskap om ulike læringsstrategier, arbeidsmåter og læringsarenaer som egner seg i samfunnsfag på ulike trinn og utdanningsprogram i videregående skole
-
ha kunnskap om yrkesretting av fellesfaget samfunnskunnskap
-
ha kunnskap om verdiopplæring og demokratisk dannelse
-
ha kunnskap om samiske perspektiver, den flerkulturelle skolen og de muligheter og utfordringer dette innebærer for samfunnsfagundervisningen
Ferdigheter
Etter fullført emne skal studenten:
-
kunne ta i bruk sine digitale ferdigheter, samt faglige og didaktiske kunnskaper i samfunnsfag på en måte som fremmer gode faglige og sosiale læringsprosesser
-
kunne planlegge, gjennomføre, tilpasse, dokumentere og vurdere undervisning i samfunnsfag på ulike utdanningsprogram i videregående opplæring basert på forskningsbasert kunnskap i fag og fagdidaktikk
-
kunne analysere læreplanen og utarbeide tydelige og relevante læringsmål på ulike nivå
-
kunne beskrive og formidle kjennetegn på kompetanse, gi læringsfremmende tilbakemeldinger, samt vurdere og dokumentere elevers kompetanse og bidra til at elevene kan reflektere over egen læring og faglige utvikling
-
kunne fremstå som en tydelig klasseromsleder
-
kunne bruke og begrunne varierte arbeidsmåter og læringsstrategier tilpasset nivå og utdanningsprogram
-
kunne vurdere og ta i bruk ulike trykte og digitale læremidler og læringsarenaer i undervisningen tilpasset nivå og utdanningsprogram
-
kunne legge til rette for elevmedvirkning og diskusjon, også om kontroversielle tema, og fremme elevenes engasjement og evne til abstrakt og kritisk tenkning.
Generell kompetanse
Etter fullført emne skal studenten:
-
kunne nyttiggjøre seg sammenhengen mellom fag, fagdidaktikk, pedagogikk og praksis ute i skolen
-
kunne diskutere og formidle faglige og fagdidaktiske problemstillinger på et avansert nivå
-
være i stand til å nyttiggjøre seg resultater fra faglig, didaktisk og pedagogisk forskning, samt initiere faglig-metodisk utviklingsarbeid
-
inneha en profesjonell holdning og kritisk kunne reflektere over faglige, profesjonsetiske og utdanningspolitiske spørsmål
-
kunne videreutvikle sin faglige og fagdidaktiske kompetanse, og bidra til samarbeid om undervisning og skoleutvikling med samarbeidspartnere både innenfor og utenfor skolen
kunne diskutere og legitimere samfunnsfagene som skolefag og som viktige fag i verdiopplæring og demokratisk dannelse
## Innhold
Emnet er en del av lektorutdanningens profesjonsfag, som består av fagdidaktikk i to fag, pedagogikk og praksis.
Emnet i fagdidaktikk i samfunnskunnskap er inndelt i tre hovedområder:
-
Skolen i samfunnet og faget i skolen
-
Elevkunnskap og lærerrollen
-
Undervisning og læring
Skolen i samfunnet og faget i skolen omhandler samfunnsfagets egenart, utvikling og legitimering som skolefag i videregående opplæring, læreplanverket og øvrige styringsdokumenter. Analyse og kritisk refleksjon over fagdidaktiske og profesjonsetiske problemstillinger står sentralt. Undervisningen er forskningsbasert og hovedområdet vil ta utgangspunkt i det fremste innen klassisk og nyere fagdidaktisk forskning.
Elevkunnskap og lærerrollen dreier seg om rollen som samfunnsfaglærer i videregående skole, den flerkulturelle skolen, ungdomskultur og mangfoldet i elevenes bakgrunn og forutsetninger. Praktisk-pedagogiske ferdigheter i klasseromsledelse, kommunikasjon og bygging av gode relasjoner og konstruktive læringsmiljø står også sentralt.
Undervisning og læring fokuserer på fagdidaktiske teorier, arbeidsmåter og læringsstrategier, samt ulike trykte og digitale læremidler som egner seg på ulike nivåer og i ulike utdanningsprogram i videregående opplæring. Hovedområdet omhandler videre de grunnleggende ferdighetene og tverrfaglig arbeid, samt yrkesretting av fellesfaget samfunnsfag. Med utgangspunkt i studentenes fagkompetanse og innsikt i fagets didaktikk, vil emnet videre fokusere på fagdidaktisk refleksjon og praktisk øvelse i form av planlegging, gjennomføring, tilpassing og vurdering av samfunnsfagundervisning i videregående skole.
.
## Undervisnings- og læringsformer
Undervisningen vil bære preg av varierte arbeidsformer, og vil gis i form av forelesninger, praksis og veiledning, ekskursjoner, samtale, refleksjon, rollespill, intervju, presentasjoner, utarbeiding av undervisningsopplegg og andre praktiske øvelser. Praktisk utprøving av ulike arbeidsformer knyttet til samfunnsfag og lærerrollen vil stå sentralt.
Utenom undervisningen forventes det at studentene arbeider med oppgaver, både individuelt og i grupper. En betydelig del av studentenes læring og modning vil skje gjennom slik egeninnsats. Da emnet er en del av profesjonsfaget, fordrer det studentenes faktiske deltakelse i praktiske øvelser som inngår i undervisningen. Det vil derfor være krav om obligatorisk deltakelse i undervisningen.
Studenter som tar samfunnskunnskap som fag 1 (masterfag) skal gjennomføre en tverrfaglig oppgave i pedagogikk og fagdidaktikk.
Studenter som tar samfunnskunnskap som fag 2 (årsenhet) skal levere en skriftlig praksisrelatert oppgave.
Studentene skal ha seks ukers praksis.
Forventet arbeidsomfang i emnet er ca. 200 timer.
## Vilkår for å gå opp til eksamen
Obligatorisk frammøte (80 %).
For studenter som tar samfunnskunnskap som fag 1 (masterfag) gjelder følgende eksamenskrav: Godkjent tverrfaglig oppgave i pedagogikk og fagdidaktikk.
For studenter som tar samfunnskunnskap som fag 2 (årsenhet) gjelder følgende eksamenskrav: Godkjent praksisrelatert oppgave.
Praksis må være bestått for å kunne gå opp til eksamen.
## Eksamen
4 timers individuell skriftlig eksamen under tilsyn, gradert karakter, A-F.
