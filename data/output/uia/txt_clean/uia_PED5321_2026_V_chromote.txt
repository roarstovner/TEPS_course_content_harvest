## PED532 Masteroppgave i profesjonsrettet spesialpedagogikk (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
## Emnet er tilknyttet følgende studieprogram
-  Grunnskolelærerutdanning for trinn 1-7, 5-årig masterprogram
-  Grunnskolelærerutdanning for trinn 5-10, 5-årig masterprogram
## Forkunnskapskrav
Bestått alle øvrige emner som inngår i studieprogrammet
## Læringsutbytte
Generell kompetanse
Etter fullført emne skal studenten:
- kunne gjennomføre et forskningsprosjekt på selvstendig grunnlag fra utforming av idé til datainnsamling, dataanalyse og presentasjon
- kunne formidle og kommunisere avansert forsknings- og utviklingsarbeid i spesialpedagogikk til ulike målgrupper
Kunnskaper
Etter fullført emne skal studenten:
- ha spesialisert innsikt i et avgrenset område innenfor spesialpedagogikk
- ha inngående kunnskap om forskningslitteratur, vitenskapsteori, forskningsmetoder og etikk som er relevant for masteroppgaven
- ha kjennskap til forskningsetiske retningslinjer og kunne anvende disse i egen forskning
Ferdigheter
Etter fullført emne skal studenten:
- kunne utforme problemstillinger som er av betydning for spesialpedagogisk arbeid i skolen, analysere og utforske disse, samt presentere resultatene på en vitenskapelig måte
- kunne analysere og forholde seg kritisk til nasjonal og internasjonal forskning og anvende denne kunnskapen i arbeidet med masteroppgaven
- kunne redegjøre for metodiske, forskningsetiske og vitenskapsteoretiske problemstillinger og knytte disse til arbeidet med masteroppgaven
## Innhold
Masteroppgaven skal være et selvstendig vitenskapelig arbeid innenfor det spesialpedagogiske området, med relevans for skolen. Det arrangeres et masteroppgaveseminar før emnet starter opp. Studenten får der hjelp til å utvikle et prosjekt og formulere en problemstilling. Med bakgrunn i en prosjektbeskrivelse får studenten tildelt en veileder. Oppgaven kan ha en empirisk eller en teoretisk tilnærming. Oppgaven skal være profesjonsrettet og praksisorientert.
## Undervisnings- og læringsformer
Studentene får veiledning i arbeidet med oppgaven. Omfanget av og formen på veiledningen vil variere avhengig av oppgavetypen. Obligatorisk veiledning: 2 veiledningsøkter. Normalt vil studentene ha veiledningsmøter i grupper kombinert med veiledning individuelt/i par. Det skrives en kontrakt for veiledning og gjennomføring av masteroppgaven før arbeidet med masteroppgaven kan påbegynnes. I veiledningskontrakten går det frem hva som er obligatorisk arbeid og hvor mange timer veiledning som skal gis. Forventet arbeidsomfang er 800 timer.
## Vilkår for å gå opp til eksamen
- Godkjent og underskrevet veiledningskontrakt.
- Betingelsene i veiledningskontrakten må være oppfylt.
## Eksamen
Omfang 40-60 sider/16000-24000 ord (50-70 sider/20000-28000 ord dersom oppgaven skrives i par). Dersom to studenter leverer felles oppgave, skal studentene redegjøre for samarbeidet og den enkeltes bidrag til oppgaven. Det gis individuell gradert karakter.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
