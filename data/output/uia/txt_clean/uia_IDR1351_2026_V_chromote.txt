## IDR135 Kroppsøving og elevmangfold (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Reduksjon i studiepoeng
## Emnet er tilknyttet følgende studieprogram
-  Grunnskolelærerutdanning for trinn 1-7, 5-årig masterprogram
## Forkunnskapskrav
IDR134 Kroppsøving og bevegelsesglede må være bestått.
## Læringsutbytte
Kunnskap
Etter fullført emne skal studenten
-
ha kunnskap om undervisningsplanlegging, gjennomføring og evaluering i kroppsøving
-
ha kunnskap om vurdering i kroppsøving på trinn 1-7
-
ha kunnskap om barns motoriske utvikling og læring
-
ha kunnskap om lek og bevegelsesaktiviteter og hva som kan fremme bevegelsesglede for elever på trinn 1-7
-
ha kunnskap om kroppen som symbol i dagens samfunn
Ferdigheter
Etter fullført emne skal studenten
-
kunne utføre livreddende førstehjelp, samt livberging i vann
-
kunne utvikle og bruke egne ferdigheter og kunnskaper i lek, dans, nærmiljøfriluftsliv og idrettsaktivitet med tanke på begynneropplæring og undervisning i kroppsøving
-
kunne planlegge, gjennomføre og evaluere undervisning i kroppsøving ut fra lovverk, gjeldende læreplan og profesjonsetiske retningslinjer
-
kunne identifisere farer, vurdere og ivareta elevenes sikkerhet i ulike aktiviteter og bevegelsesmiljø inne og ute
-
kunne inkludere de grunnleggende ferdighetene i undervisningen på fagets premisser
-
kunne vurdere elevenes kroppslige læring og forutsetninger som grunnlag for tilpasset opplæring
-
kunne utforske og reflektere over egne kroppslige uttrykk og bevegelseserfaringer
-
kunne vurdere elevenes måloppnåelse
Generell kompetanse
Etter fullført emne skal studenten
-
kunne reflektere over hvordan kroppsøving kan bidra til elevenes allmenndanning
-
kunne kommunisere med elever, foreldre og kolleger om kroppsøving
-
kunne forstå og utvikle sin egen lærerprofesjonalitet i kroppsøvingsfaget
-
kunne arbeide med kroppsøving og bevegelsesaktiviteter i et tverrfaglig perspektiv
-
kunne bruke nyere kroppsøvingsfaglig kunnskap i eget arbeid
-
kunne arbeide med elevmangfold og ulikheter i kroppsøving og reflektere over fagets rolle og innhold i en flerkulturell skole
## Innhold
Teoretiske emner:
-
Fagdidaktikk med vekt på elevmangfold og tilpasset opplæring, vurdering, bruk av de grunnleggende ferdighetene og tverrfaglig arbeid
-
Livredningsteori
-
Motorisk utvikling og læring
Praktiske emner:
-
Begynneropplæring og videre progresjon i et utvalg idretts- og bevegelsesaktiviteter som for eksempel turn, skøyter, frisbee og motorikk
-
Aktivitet og læring i naturen
-
Livredning i vann
Faget i praksis
I praksisperioden skal studentene planlegge, gjennomføre og reflektere over en kroppsøvingsøkt gjennomført i praksisperioden der fokus er elevmangfold og tilpasset opplæring.
## Undervisnings- og læringsformer
Undervisningen består av forelesninger, gruppearbeid, teoretisk og praktisk arbeid. Digitale verktøy brukes både av faglærere og studenter der det er naturlig. For øvrig benyttes studentaktive arbeidsformer som framlegg og undervisning av hverandre.
Arbeidsomfang i emnet er beregnet til ca. 400 timer. Undervisningen er obligatorisk. Det kreves minimum 80 prosent fremmøte til den praktiske undervisningen. Det kreves minimum 70 prosent fremmøte til øvrig undervisning.
Det inngår 15 dager praksis for grunnskolelærerstudenter. Andre studenter skal utføre et didaktisk arbeid av tilsvarende omfang.
## Vilkår for å gå opp til eksamen
Grunnskolelærerstudenter må ha godkjent:
-
Gjennomført studentundervisning
-
Aktiv deltakelse i obligatorisk undervisning
Grunnskolelærerstudenter må ha bestått:
-
Praksis
-
Praksisoppgave
-
Livredningstest
Enkeltemnestudenter må ha godkjent:
-
Gjennomført studentundervisning
-
Aktiv deltakelse i obligatorisk undervisning
Enkeltemnestudenter må ha godkjent:
-
Didaktisk arbeid av tilsvarende omfang som praksis
-
Praksisoppgave
-
Livredningstest
## Eksamen
Eksamen er todelt:
-
Individuell praktisk-muntlig eksamen hvor den muntlige delen tar utgangspunkt i den praktiske gjennomføringen og teori. Gradert karakter. Vektes 60 %.
-
Individuell 4 timers eksamen under tilsyn innen teoretiske tema. Gradert karakter. Vektes 40 %.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
