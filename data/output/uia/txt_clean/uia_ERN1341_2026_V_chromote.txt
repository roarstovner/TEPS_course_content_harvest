## ERN134 Mat, ernæring og undervisning (Vår 2026)
## Innholdsfortegnelse
- Emnet er tilknyttet følgende studieprogram
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Opptakskrav hvis tilbudt som enkeltemne
- Annen informasjon
- Reduksjon i studiepoeng
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Læringsutbytte
Kunnskap
Etter fullført emne skal studenten
-
kjenne til sentrale trekk ved utviklingen i norsk kosthold, mat- og helsefaget og ernæringspolitikk.
-
kjenne til, og anvende kunnskap om de nasjonale kostanbefalingene
-
ha kunnskap om grunnleggende ernæring
-
ha kunnskap om sammenhengen mellom mat og helse
-
ha kunnskap om de viktigste kostholdsutfordringene blant barn og unge, og hvordan skolen kan tilrettelegge for helsefremmende kosthold
-
ha kunnskap om ulike matvaregrupper, bearbeiding av mat og ulike merkeordninger for mat
-
ha kunnskap om grunnleggende kjøkkenhygiene og hvordan trygg mat kan sikres i den praktiske undervisningen
-
kjenne til kulturelle variasjoner i mat og måltider
-
kjenne til prinsipper for bærekraftig og etisk matforbruk
-
kjenne til innholdet i gjeldende styringsdokumenter som regulerer læringsarbeidet i mat og helse i grunnskolen
-
ha kunnskap om hvordan didaktiske planleggingsmodeller kan anvendes i undervisningen
Ferdigheter
Etter fullført emne skal studenten
-
kunne planlegge og lage trygg og innbydende mat i tråd med de nasjonale kostanbefalingene
-
kunne lage mat med fokus på helse, kulturelt mangfold og bærekraftig forbruk
-
kunne redegjøre for næringsstoffer og deres betydning for helsen
-
kunne beregne næringsinnhold i maten og vurdere matens ernæringsmessige kvalitet
-
kunne anvende grunnleggende teknikker i praktisk matlaging
-
kunne iverksette tiltak for å redusere matsvinn
-
kunne bruke mangfoldet i elevgruppen som ressurs og legge til rette for varierte smaksopplevelser
-
kunne lede læringsarbeidet i mat og helse gjennom differensierte og varierte undervisningsmetoder og grunngi faglige og didaktiske valg
-
kunne vurdere elevenes måloppnåelse med og uten karakter, og begrunne vurderingene med tanke på videre læring
-
kunne bruke digitale verktøy og medier i undervisningen
-
kunne kritisk vurdere kostholdsinformasjon og undervisningsmateriell opp mot gjeldene nasjonale kostanbefalinger
-
kunne finne fram til, anvende og kritisk vurdere forskningsbasert kunnskap med relevans for faget mat og helse
Generell kompetanse
Etter fullført emne skal studenten
-
kunne reflektere over faktorer som fremmer matdannelse
-
kunne se faget mat og helse i et samfunnsmessig perspektiv og forstå hvordan faget kan bidra til å utjevne sosial ulikhet i helse
-
kunne reflektere over og utvikle egen profesjonalitet som lærer i mat og helse
-
kunne anvende fagbegreper og forskning til faglig utvikling
-
ha innsikt i og kunne reflektere over fagetiske og profesjonsetiske problemstillinger
-
kunne anvende faget mat og helse som læringsmiljø og danningsarena
-
kunne gi og ta imot konstruktive tilbakemeldinger på praktisk og teoretisk arbeid og undervisning
## Innhold
Emnet dekker mat og helse 1 i grunnskolelærerutdanningen 5-10. I emnet inngår praktiske ferdigheter i matlaging, grunnleggende ernæring, helsefremmende kosthold, matvarekunnskap, matdannelse, måltidets plass i skolen og prinsipper for bærekraftig og etisk matforbruk. Koblingen mellom teori og praktisk kunnskap vektlegges i dette emnet. Skolefaget mat og helse settes i et større samfunnsmessig perspektiv der studentene får innsikt i hvordan faget kan bidra til å utjevne sosial ulikhet i helse. Studentene skal opparbeide seg didaktisk kompetanse i planlegging av undervisning i mat- og helse. Undervisning og arbeidskrav er i tråd med kompetansemålene i mat og helse etter 7. og 10. årstrinn.
Faget i praksis
Arbeid med faget vil bli knyttet opp mot praksis i grunnskolen for trinn 5-10. Studentene skal i løpet av praksisperioden prøve ut et innovativt undervisningsopplegg i praktisk matlaging med fokus på elevaktive metoder, som de har utviklet som arbeidskrav i emnet. Se nærmere beskrivelse i semesterplanen.
## Undervisnings- og læringsformer
Undervisningen består av praktisk matlaging, praktiske øvelser, gruppearbeid, fellesforelesninger og ekskursjon. Arbeid med faget vil bli knyttet opp mot praksis i grunnskolen for trinn 5-10. Studentene vil benytte relevante digitale verktøy, og nettsider.
Arbeidsomfang i emnet er beregnet til ca. 800 timer. Det kreves 100 prosent fremmøte til den praktiske undervisningen. Det kreves minimum 70 prosent fremmøte til øvrig undervisning.
Det inngår 10 dager praksis for grunnskolelærerstudenter. Andre studenter skal utføre et didaktisk arbeid av tilsvarende omfang som må være bestått.
## Vilkår for å gå opp til eksamen
Grunnskolelærerstudenter må ha:
-
bestått praksis
-
godkjent arbeidskrav beskrevet i semesterplan
-
godkjent fremmøte til obligatorisk undervisning (inkludert fellessamlinger)
Enkeltemnestudenter må ha:
-
godkjent didaktisk arbeid av tilsvarende omfang som praksis
-
godkjent arbeidskrav beskrevet i semesterplanen
-
godkjent fremmøte til obligatorisk undervisning
## Eksamen
Eksamen er todelt, og det gis en samlet gradert karakter.
Del 1: Studentene leverer inn flere ulike individuelle/ gruppe arbeider gjennom semesteret som samles i en mappe som vurderes som en helhet i slutten av semesteret. Teller 60%.
Del 2: Praktisk individuell skoleeksamen på kjøkken. Teller 40%.
## Studentevaluering
Emneansvarlig i samråd med studenttillitvalgt fastsetter evalueringsform og om emnene skal ha midtveis- eller sluttevaluering, jf. Kvalitetssystemet kapittel 4.1. Informasjon om evalueringsform for emnet publiseres i Canvas.
## Tilbys som enkeltemne
Ja, med forbehold om ledig kapasitet.
## Opptakskrav hvis tilbudt som enkeltemne
Opptakskrav for enkeltemnestudenter er fullført lærerutdanning rettet mot grunnskolen/ videregående opplæring.
## Annen informasjon
I emnet inngår praktisk matlaging. Råvarene anses som læremidler, jf. Forskrift om egenbetaling ved universiteter og høyskoler § 3-3 (1). Det kreves derfor kostpenger av studentene som deltar i undervisningen. Det vil bli gitt informasjon om beløp og betalingsordning ved oppstart av undervisningen.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
