## SV-215 Det internasjonale samfunn (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Reduksjon i studiepoeng
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Undervisningsspråk
## Læringsutbytte
Kunnskap
Etter å ha gjennomført emnet skal studenten:
-
ha dybdekunnskap om internasjonal politikk og økonomi i fortid og nåtid
-
ha dybdekunnskap om sentrale aktører, maktforhold, menneskerettigheter og prosesser i det internasjonale samfunnet
-
ha inngående kunnskap om internasjonale konflikter og terrorisme i fortid og nåtid
-
ha dybdekunnskap om utviklingen i den globale verdensøkonomien og politiske, kulturelle, miljømessige og sosiale konsekvenser av denne
-
ha inngående kunnskap om vitenskapelige teorier og metoder i faget
-
ha dybdekunnskap om relevant forsknings- og utviklingsarbeid innenfor fagområdet
-
ha inngående kunnskap om sentrale fagdidaktiske metoder og teorier.
Ferdigheter
Etter å ha gjennomført emnet skal studenten:
-
kunne anvende faglig kunnskap og resultat fra forsknings- og utviklingsarbeid
-
kunne arbeide selvstendig med faglige spørsmål og analysere faglige problemstillinger ut fra fagområdets fakta og teorigrunnlag
-
kritisk kunne analysere samfunnsfaglige problemstillinger og stimulere til dette i opplæringen
-
kunne beherske og vurdere bruk av faglige hjelpemidler og digitalisere uttrykksformer i samfunnsfag
-
kunne tilpasse undervisningen til enkelteleven ved å legge til rette for varierte og differensierte læringsaktiviteter
-
kunne bevisstgjøre elevene i valg av læringsstrategier
-
kunne ta i bruk å veilede elever i sentrale samfunnsfaglige metoder
-
kunne lede læringsprosesser med henblikk på mangfoldet i elevgruppen og progresjon i faget.
Generell kompetanse
Etter å ha gjennomført emnet skal studenten:
-
kritisk kunne reflektere over samfunnsfaglige problemstillinger
-
kunne oppdatere seg faglig og reflektere over egen praksis
-
kunne arbeide selvstendig og sammen med andre for å identifisere, analysere og løse problemer knyttet til elevers læring og utvikling i samfunnsfaget.
## Innhold
Emnet gir en fordypning i internasjonal politikk og utviklingen av det globale samfunn i historisk og nåtidig perspektiv. I emnet vil utviklingen i verdensøkonomien og politiske, kulturelle, miljømessige og sosiale konsekvenser av denne vil belyses. Emnet vil også fokusere på utviklingen av menneskerettigheter, internasjonale konflikter og terrorisme. Utviklingen vil diskuteres i lys av ulike teoretiske perspektiv, og evne til kritisk refleksjon vil stå sentralt.
Faget i praksis
Emnet vil ha et flerfaglig perspektiv for å vise sammenhengen mellom de ulike samfunnsfagene, og mellom fagene og fagdidaktiske tema. Gjennom hele emnet benyttes den aktuelle fagkunnskapen til å foreta didaktiske refleksjoner, diskusjoner og praktiske øvelser for å utvikle forståelse for fagets egenart. I praksis vil det legges vekt på tverrfaglig undervisning, faglig progresjon, arbeid med metoder som fremmer holdninger og verdier i faget og kritisk tenkning.
## Undervisnings- og læringsformer
Undervisningen vil være preget av variasjon mellom forelesninger og seminarer med innslag av samtale, refleksjon, gruppearbeid, øvelse, presentasjoner, ekskursjon osv. 3 uker fagpraksis med veiledning inngår i emnet. Det inngår 15 dager praksis for grunnskolelærerstudenter. Andre studenter skal utføre et fagdidaktisk arbeid av tilsvarende omfang som må være bestått. Emnet forventes å ha et arbeidsomfang på rundt 400 timer.
## Vilkår for å gå opp til eksamen
Arbeidsoppgaver må være godkjent og praksis må være bestått for å kunne gå opp til eksamen. Nærmere beskrivelse av arbeidsoppgaver vil bli gitt gjennom Canvas.
-
For grunnskolelærerstudenter: Emnet har et krav om 70 % tilstedeværelse (inkludert fellessamlinger) for å kunne gå opp til eksamen.
-
For studenter som har fullført ordinær lærerutdanning gjelder ikke krav om 70% tilstedværelse, men deltakelse i obligatoriske aktiviteter.
-
Grunnskolelærerstudenter må ha: Bestått praksis. Andre studenter må ha: Bestått fagdidaktisk arbeid av tilsvarende omfang som praksis
## Eksamen
Muntlig eksamen. Mer informasjon om eksamensform (individuelt eller gruppe) gis i Canvas i god tid før eksamen.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
## Tilbys som enkeltemne
Ja, under forutsetning av fullført lærerutdanning rettet inn mot grunnskolen/videregående opplæring.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
