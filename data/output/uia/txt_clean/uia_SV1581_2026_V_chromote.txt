## SV-158 Innføring i samfunnsfag og fagdidaktikk (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Opptakskrav hvis tilbudt som enkeltemne
- Reduksjon i studiepoeng
## Emnet er tilknyttet følgende studieprogram
-  Grunnskolelærerutdanning for trinn 1-7, 5-årig masterprogram
## Undervisningsspråk
## Læringsutbytte
Kunnskaper
Etter å ha gjennomført emnet skal studenten ha:
- kunnskap om samfunnsfagdidaktisk teori, metoder og forskning på samfunnsfaget i skolen
- kunnskap om sentrale kilder i faget og til kritisk vurdering av disse.
- kunnskap om sosialisering, ulikhet og identitetsutvikling i et samfunnsfaglig perspektiv
- kunnskap om familie og nære fellesskap, og kulturelt mangfold
- kunnskap om samisk kultur og nasjonale minoriteter, i et historisk og nåtidig perspektiv
- kunnskap om FNs barnekonvensjon generelt og om menneskerettsopplæring på barnetrinnet spesielt
- kunnskap om lokale, regionale og nasjonale samfunnsinstitusjoner
- kunnskap om demokratisk medborgerskap og deltakelse og makt, med vekt på barns medborgerskap
- kjenner til hovedtrekkene i global historie fra den eldste bosetting til nyere tid
- kunnskap om demokratiseringsprosessen i Norge i et historisk perspektiv og frem til i dag
- kjenner til lokal og regional historie, historiske kilder og kulturminner og hvordan disse kan brukes i undervisningen på 1.-7. trinn
- kunnskap om sted og landskapsformer i Norge som kultur, natur og historie og om hvordan man kan bruke slik kunnskap på 1-7
- ha kunnskap om bruk av areal og naturressurser og næringsveier nasjonalt og lokalt
- kunnskap om hvordan globaliseringen påvirker forholdet mellom mennesker, samfunn og miljø
- kunnskap om næringsutvikling og by- og stedsutvikling
- kunnskap om demografi, nasjonale bosettingsmønstre, flytting og mobilitet
- kunnskap om bærekraftige samfunn, utviklingsprosesser og teknologisk påvirkning
- kunnskap om å jobbe med kart og didaktiske metoder på ulike geografiske nivå
Ferdigheter
Etter å ha gjennomført emnet skal studenten:
- kunne bruke samfunnsfaglige kilder, metoder og digitale verktøy i arbeidet med utvikling av elevenes kompetanse i faget
- kunne anvende faglige og fagdidaktiske kunnskaper og tilrettelegge for begynneropplæring og grunnleggende ferdigheter i samfunnsfag tilpasset ulike grupper elever og individuelle behov
- kunne planlegge, lede og vurdere elevers læringsarbeid og gi læringsrettede tilbakemeldinger
- kunne arbeide selvstendig med faglige spørsmål og analysere faglige problemstillinger ut fra fagområdets fakta og teorigrunnlag
- kunne arbeide med kritisk tenkning og digital dømmekraft i samfunnsfag
- kunne lede elever i selvstendig og utforskende arbeid med samfunnsfaglige tema
- kunne arbeide med samfunnsverdier og holdninger og gjennom undervisningen bidra til å fremme elevenes engasjement og interesse for faget
- kunne legge til rette for opplæring om samfunnsforhold i et bærekrafts- og menneskerettsperspektiv
Generell kompetanse
Etter å ha gjennomført emnet skal studenten:
- kunne reflektere kritisk over samfunnsfaglige spørsmål og stimulere til kritisk tenkning
- kunne reflektere kritisk over egen praksis og oppdatere seg faglig
## Innhold
Emnet inkluderer samfunnskunnskap, geografi og historie og skal sette studenten i stand til å gi god faglig og tilrettelagt begynneropplæring i faget. Samfunnsfaget søker å bygge kunnskap som setter studentene i stand til å planlegge og gjennomføre undervisning som utfordrer elevene og fremmer deres samfunnsbevissthet, engasjement og interesse for faget. Emnet binder sammen ulike samfunnsfaglige perspektiver for å utvikle forståelser for samspill mellom sosiale livsbetingelser, normer, praksis og institusjoner og samspillet mellom mennesker, samfunn og natur i nåtidig, historisk og geografisk perspektiv.
Et sentralt formål med samfunnsfaget i skolen er å medvirke til elevenes forståelse for og oppslutning om grunnleggende menneskerettigheter, demokratiske verdier og til aktivt medborgerskap. Emnet gir en innføring i sentrale tema innenfor fagområdet samfunnskunnskap slik som sosialisering, samfunn, kultur, samiske forhold, mangfold, menneskerettsopplæring, sentrale samfunnsinstitusjoner, maktforhold, demokrati og deltakelse.
Det er også et formål å utvikle elevenes bevissthet om at de inngår i en historisk sammenheng og at kollektive og individuelle valg i fortid og nåtid påvirker fellesskapet og egen livssituasjon. Blant annet skal elevene også utvikle bevissthet om sammenhengene mellom produksjon og forbruk, og kunne vurdere konsekvensene av ressursbruk på miljøet og en bærekraftig utvikling. Gjennom arbeidet med geografiske områder og utvalgte historiske epoker og hendelser, vil emnet fokusere på forståelsen av samspillet mellom mennesker, samfunn og natur i historisk og geografisk perspektiv.
Faget i praksis
I praksisperioden skal studentene arbeide med planlegging og gjennomføring av undervisning i samfunnsfag med særlig vekt på begynneropplæring, grunnleggende ferdigheter og på å prøve ut ulike arbeidsmåter i faget.
## Undervisnings- og læringsformer
Undervisningen vil være preget av variasjon mellom forelesninger og seminarer med innslag av samtale, fagdidaktiske refleksjoner, gruppearbeid, øvelse, presentasjoner, ekskursjon osv. Det inngår 10 dager praksis for grunnskolelærerstudenter. Andre studenter skal utføre et didaktisk arbeid av tilsvarende omfang som må være bestått. Emnet forventes å ha et arbeidsomfang på 800 timer.
## Vilkår for å gå opp til eksamen
Arbeidskrav må være bestått for å kunne gå opp til eksamen. Nærmere beskrivelse av arbeidskrav vil bli gitt gjennom Canvas ved semesterstart. Emnet har et krav om 70 % tilstedeværelse for å kunne gå opp til eksamen.
Grunnskolelærerstudenter må ha: Bestått praksis. Andre studenter må ha: Bestått fagdidaktisk arbeid av tilsvarende omfang som praksis.
## Eksamen
Individuell skriftlig semesteroppgave gradert karakter
Muntlig skoleeksamen gradert karakter
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
## Tilbys som enkeltemne
Ja. Med forbehold om ledig plass/kapasitet.
## Opptakskrav hvis tilbudt som enkeltemne
Fullført lærerutdanning rettet inn mot grunnskolen/videregående opplæring.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
