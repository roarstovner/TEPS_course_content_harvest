## SPA400 Fagdidaktikk i spansk, del 2 (for trinn 8-13) (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Reduksjon i studiepoeng
## Emnet er tilknyttet følgende studieprogram
-  Lektorutdanning for trinn 8-13, 5-årig masterutdanning
## Undervisningsspråk
## Forkunnskapskrav
Bestått SPA110 Fagdidaktikk i spansk i lektorutdanning for trinn 8-13
## Læringsutbytte
Kunnskaper: Etter fullført emne skal studenten
-
kjenne til Læreplanen i fremmedspråk og hvordan den tilpasses til spanskfaget på trinn 11-13
-
ha kunnskap om fagdidaktiske teorier og problemstillinger i spanskfaget rettet mot trinn 11-13
-
ha kunnskap om ulike læringsstrategier og arbeidsmåter i spanskfaget på trinn 11-13
-
ha inngående kunnskap om grunnleggende språkferdigheter i spanskfaget
-
ha inngående kunnskap om ungdomskultur og ungdoms bevissthet og interesse for faget
-
ha kunnskap om den flerspråklige elev og den flerkulturelle skolen, og de muligheter og utfordringer dette innebærer for spanskundervisningen
Ferdigheter: Etter fullført emne skal studenten
-
kunne anvende kunnskap om Læreplan i fremmedspråk og spanskfagets egenart for å legge til rette for gode læringsprosesser på trinn 11-13
-
kunne anvende kunnskap om ungdomskultur og mangfold i elevers bakgrunn og forutsetninger i arbeidet med å legge til rette for læring i spanskfaget på trinn 11-13
-
kunne ta i bruk sine språklige ferdigheter i spansk på en måte som fremmer gode faglige og sosiale læringsprosesser
-
kunne legge til rette for elevers utvikling av interkulturell kompetanse
-
kunne planlegge, gjennomføre, tilpasse, dokumentere og vurdere spanskundervisning på trinn 11-13
-
kunne analysere læreplanen og utarbeide tydelige og relevante læringsmål
-
kunne bruke og begrunne varierte arbeidsmåter og læringsstrategier tilpasset trinn 11-13
-
kunne vurdere og ta i bruk ulike læremidler, inkludert digitale, i undervisningen tilpasset trinn 11-13
Generell kompetanse: Etter fullført emne skal studenten
-
kunne reflektere og diskutere fagdidaktisk forskning generelt og i spanskfaget spesielt, og også på spansk
-
kunne formidle fagdidaktiske problemstillinger som er relevante for spanskfaget også på spansk
-
inneha en profesjonell holdning og forholde seg til og slutte opp om den profesjonsetiske plattformen
-
ha et reflektert forhold til sin profesjonsfaglige digitale kompetanse og hvordan denne kan utvikles videre
-
kunne videreutvikle sin språklige, faglige og fagdidaktiske kompetanse
## Innhold
Emnet er en del av lektorutdanningens profesjonsfag, som består av fagdidaktikk i to fag, pedagogikk og praksis.
Emnet i fagdidaktikk i spansk er delt inn i tre hovedområder:
-
Skolen i samfunnet og faget i skolen
-
Elevkunnskap og lærerrollen
-
Undervisning og læring
Skolen i samfunnet og faget i skolen tar opp spanskfagets egenart, utvikling og legitimering som skolefag, samt det spanske språkets stilling i en internasjonal kontekst. Kjennskap til læreplanverket og refleksjon rundt fagdidaktiske problemstillinger er også sentralt.
Elevkunnskap og lærerrollen tar opp rollen som spansklærer og hvordan kunnskap om ungdomskultur og mangfoldet i elevenes bakgrunn og forutsetninger har innvirkning på lærerens rolle. Refleksjon rundt læreren som språklig rollemodell blir også berørt.
Undervisning og læring behandler fagdidaktiske teorier, varierte arbeidsmåter og læringsstrategier relatert til undervisning i spansk på trinn 11-13. Hovedområdet tar opp arbeid med grunnleggende språkferdigheter i spansk og grunnleggende ferdigheter på tvers av fag. Studentene får erfaring med ulike læremidler, inkludert digitale verktøy, og de får praktisk øvelse i form av planlegging, gjennomføring, tilpassing og vurdering av spanskundervisning på trinn 11-13.
## Undervisnings- og læringsformer
Forelesninger og seminar med varierte arbeidsformer og praktiske øvelser. Studentenes faktiske deltakelse i praktiske øvelser er en nødvendig del av profesjonsfaget, derfor er det obligatorisk deltakelse i emnet. Undervisningsspråk er spansk og norsk. Studentene skal skrive en praksisrelatert oppgave i spansk fagdidaktikk. Studentene skal ha seks ukers praksis.
Forventet arbeidsomfang i emnet er ca. 200 timer.
## Vilkår for å gå opp til eksamen
-
Godkjent obligatorisk deltagelse i undervisningen (80%)
-
Bestått praksisrelatert oppgave i spansk fagdidaktikk
-
Bestått praksis
## Eksamen
Tre dagers individuell hjemmeeksamen. Gradert karakter.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
