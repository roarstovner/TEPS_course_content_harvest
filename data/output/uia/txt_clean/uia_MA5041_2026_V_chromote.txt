## MA-504 Masteroppgave - begynneropplæring i matematikk (Vår 2026)
## Innholdsfortegnelse
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
## Forkunnskapskrav
Bestått alle øvrige emner som inngår i studieprogrammet
## Læringsutbytte
Kunnskap
Kandidaten
-
har spesialisert innsikt i et avgrenset område innenfor begynneropplæring i matematikk
-
har inngående kunnskap om forskning, vitenskapsteori, forskningsmetoder og etikk som er relevant for masteroppgaven
Ferdigheter
Kandidaten
-
kan utforme problemstillinger som er av betydning for begynneropplæring i matematikk, analysere og utforske disse, samt presentere resultatene på en vitenskapelig måte
-
kan analysere og forholde seg kritisk til nasjonal og internasjonal forskning og anvende denne kunnskapen i arbeidet med masteroppgaven
-
kan redegjøre for metodiske, forskningsetiske og vitenskapsteoretiske problemstillinger og knytte disse til arbeidet med masteroppgaven
Generell kompetanse
Kandidaten
-
kan formidle og kommunisere avansert forskning- og utviklingsarbeid om begynneropplæring i matematikk til ulike målgrupper
## Innhold
Masteroppgaven er en analyse av en problemstilling knyttet til begynneropplæring i matematikk. Oppgaven skal ha relevans for trinn 1-4 i grunnskolen, være profesjonsrettet og praksisorientert. Masteroppgaven skal være et selvstendig arbeid med vanlige krav til vitenskapelig framstilling. Oppgaven kan gjennomføres individuelt eller i par. Arbeidet utføres i samråd med en oppnevnt veileder, som må godkjenne problemstillingen.
## Undervisnings- og læringsformer
Studentene får veiledning i arbeidet med oppgaven. Omfanget av og formen på veiledningen vil variere avhengig av oppgavetypen. Studentene vil ha veiledningsmøter i grupper kombinert med veiledning individuelt eller i par. Det skrives en kontrakt for veiledning og gjennomføring av masteroppgaven før arbeidet med masteroppgaven kan påbegynnes. Normalt vil studentene ha jevnlige veiledningsmøter på tilsammen 10-15 timer der 10 timer er obligatorisk. Forventet arbeidsomfang er minst 800 timer.
## Vilkår for å gå opp til eksamen
- Godkjent deltakelse i obligatorisk veiledning.
- Godkjent og underskrevet veiledningskontrakt. Betingelsene i kontrakt for veiledning må være oppfylt.
## Eksamen
Individuell eller i par skriftlig masteroppgave med justerende individuell muntlig eksamen. Det gis først en karakter basert på vurdering av den skriftlige masteroppgaven. Endelig karakter settes etter avholdt muntlig eksamen. Det kunngjøres minimum 24 timer før muntlig eksamen hvorvidt skriftlig masteroppgave er vurdert til bestått karakter. Både karakter basert på vurdering av skriftlig masteroppgave og vurdering etter muntlig kunngjøres etter avholdt muntlig eksamen. Omfang 16.000-24.000 ord (20000-28000 ord dersom oppgaven skrives i par). Gradert karakter.
