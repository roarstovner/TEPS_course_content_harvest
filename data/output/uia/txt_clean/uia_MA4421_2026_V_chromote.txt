## MA-442 Læring og undervisning i matematikk (Vår 2026)
## Innholdsfortegnelse
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Reduksjon i studiepoeng
## Undervisningsspråk
## Forkunnskapskrav
Fullført 60 studiepoeng i masterfaget
## Læringsutbytte
Studenten
-
har inngående kunnskap om hva det betyr å lære matematikk og kan anvende læringsteori som støtte til å analysere undervisnings- og læringsaktiviteter tilpasset eksisterende læreplan i skolen
-
utvikler kompetanse i å legge til rette for undervisning og vurdering i tråd med eksisterende læreplan og matematikkdidaktisk forskning på feltet
-
kan analysere bruk av aktuelle undervisningsressurser i matematikk med særlig vekt på læreverk, digitale læremidler, adaptive læringssystemer og nettressurser
-
kan utvikle et matematikkdidaktisk prosjekt i tilknytning til skolen og presentere det skriftlig
## Innhold
Introduksjon til matematikkdidaktisk forskning spesielt relevant for matematikkundervisning på 1.-7. trinn i skolen. Ulike læringsteorier belyses ut fra et matematikkdidaktisk perspektiv. Studentene får erfaring med å kunne vurdere bruk av ulike ressurser til planlegging og gjennomføring av undervisning, inkludert elevaktive undervisningsmetoder. De skal med bakgrunn i teori, planlegge og gjennomføre undervisning med innslag av utforskning og problemløsning, der elevene skal resonnerer og argumentere. Gjennom studiet får studentene kunnskap om å gi vurdering som støtter opp om elevers læring av matematikk. Emnet inkluderer utvikling av et prosjekt om matematikkopplæring i tilknytning til skolen.
Faget i praksis Studenten skal i praksis få erfaring i bruk av ulike undervisningsressurser i matematikk og elevaktive undervisningsmetoder. I prosjektoppgaven skal studenten gjøre en undersøkelse eller et utviklingsarbeid der en valgt undervisningsmetode og bruk av bestemte ressurser studeres, analyseres, drøftes og der innsikt siden formidles muntlig og skriftlig.
## Undervisnings- og læringsformer
Fellesundervisning, arbeid i smågrupper, obligatoriske innleveringer og veiledet arbeid med prosjektoppgave/presentasjoner.
Obligatoriske arbeidskrav som kan gjennomføres enten ved fysisk deltakelse eller ved innleveringer. Ikke obligatorisk oppmøte, men sterkt anbefalt.
Det inngår 25 dagers praksis. Emnet har et forventet arbeidsomfang på rundt 400 timer der 100 timer er knyttet til praksis. Andre studenter skal utføre et didaktisk arbeid av tilsvarende omfang som praksis. Studentene skal selv bruke og spesielt analysere bruk av digitale verktøy som én av mange undervisningsressurser i matematikk.
## Vilkår for å gå opp til eksamen
Grunnskolelærerstudenter må ha
-
godkjente obligatoriske arbeidskrav som går fram av oversikt i Canvas ved semesterstart
-
godkjent praksis
Andre studenter må ha
-
godkjente obligatoriske arbeidskrav som går fram av oversikt i Canvas ved semesterstart
-
godkjent didaktisk arbeid tilsvarende omfang som praksis
## Eksamen
En muntlig individuell eksamen teller 50 % og en skriftlig prosjektoppgave (individuelt eller i gruppe) teller 50 % av sluttkarakter i emnet. Gradert karakter.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
