## PED537 Masteroppgave - Begynneropplæring i et helhetlig perspektiv (Vår 2026)
## Innholdsfortegnelse
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
## Forkunnskapskrav
Bestått alle øvrige emner som inngår i studieprogrammet
## Læringsutbytte
Kunnskap
Kandidaten
- har spesialisert innsikt i et avgrenset område innenfor begynneropplæring
- har inngående kunnskap om forskning, vitenskapsteori, forskningsmetoder og etikk som er relevant for masteroppgaven
Ferdigheter
Kandidaten
- kan utforme problemstillinger som er av betydning for begynneropplæring, analysere og utforske disse, samt presentere resultatene på en vitenskapelig måte
- kan analysere og forholde seg kritisk til nasjonal og internasjonal forskning og anvende denne kunnskapen i arbeidet med masteroppgaven
- kan redegjøre for metodiske, forskningsetiske og vitenskapsteoretiske problemstillinger og knytte disse til arbeidet med masteroppgaven
Generell kompetanse
Kandidaten
- kan formidle og kommunisere avansert forsknings- og utviklingsarbeid om begynneropplæring til ulike målgrupper
## Innhold
Masteroppgaven er en analyse av en problemstilling knyttet til begynneropplæring. Oppgaven skal ha relevans for trinn 1-4 i grunnskolen, være profesjonsrettet og praksisorientert. Masteroppgaven skal være et selvstendig arbeid med vanlige krav til vitenskapelig framstilling. Oppgaven kan gjennomføres individuelt eller i par. Arbeidet utføres i samråd med en oppnevnt veileder, som må godkjenne problemstillingen.
## Undervisnings- og læringsformer
Studentene får veiledning i arbeidet med oppgaven. Omfanget av og formen på veiledningen vil variere avhengig av oppgavetypen. Studentene vil ha veiledningsmøter i grupper kombinert med veiledning individuelt eller i par. Det skrives en kontrakt for veiledning og gjennomføring av masteroppgaven før arbeidet med masteroppgaven kan påbegynnes. I veiledningskontrakten går det frem hva som er obligatorisk arbeid og hvor mange timer veiledning som skal gis. Forventet arbeidsomfang er minst 800 timer.
## Vilkår for å gå opp til eksamen
 Godkjent og underskrevet veiledningskontrakt.
 Betingelsene i veiledningskontrakten må være oppfylt.
## Eksamen
Masteroppgaven kan skrives individuelt eller i par. Omfang 16 000-24 000 ord (20 000-28 000 ord dersom oppgaven skrives i par). Det åpnes for dokumentasjons- og framstillingsformer som kombinerer ulike media (skrift, bilde, lyd). For detaljer om krav til oppgaven henvises det til informasjon i Canvas ved semesterstart. Oppgaver som skrives i par blir vurdert samlet, og studentene får samme karakter. Gradert karakter.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
