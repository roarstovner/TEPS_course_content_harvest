## KH-405 Kunst og håndverksfaglig utviklingsarbeid i skolen (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
## Emnet er tilknyttet følgende studieprogram
-  Grunnskolelærerutdanning for trinn 1-7, 5-årig masterprogram
## Forkunnskapskrav
Bestått Kunst og håndverk 1 og Kunst og håndverk 2 fra syklus 1
## Læringsutbytte
Etter fullført emne skal studenten
-
Ha avansert kunnskap om kunstnerisk og pedagogisk utviklingsarbeid i teori og praksis
-
Kunne plassere eget og andres kunstfaglige utviklingsarbeid i forhold til samtidens tendenser i kunst og håndverksfaglige praksiser, og i forhold til didaktisk og kunstfagdidaktisk forskning
-
Ha inngående kjennskap til hvordan forskning, kunstfaglig utviklingsarbeid og undersøkende estetiske praksis er sentralt i dannelsen av kunst og håndverkslæreren og kunne anvende denne kunnskapen i egen undervisning
-
Være oppmerksom på barns lek og spontane væremåte og kunne trekke veksler på dette i undervisningen i kunst og håndverk
-
Kunne legge til rette for lek, undring, fabulering og eksperimentering i kunst- og håndverksfaglige prosjekter, og kunne tilpasse slike prosjekter til den enkelte elev
-
Kunne reflektere omkring estetiske og etiske spørsmål vedrørende kunstfaglig utviklingsarbeid, veiledning og vurdering av slike arbeid og ha en bevisst holdning til hvordan elever og lærere kan inngå som kompetente bidragsytere i kunst og håndverksfaglige prosesser og prosjekter
## Innhold
I emnet vil det være fokus på utviklingsarbeid som tar utgangspunkt i studentens interesseområde og kunst- og håndverksfaglige problemstillinger. Emnet gir studentene anledning til å drøfte og analysere sin egen og elevers estetiske praksis i relasjon til sentrale teorier og metoder innen estetikk og didaktikk. Videre vil fokuset være på kunst og håndverkslærerens skapende og undersøkende praksis som et vesentlig element i undervisningen i faget fra begynneropplæringen til slutten av barneskolen. Her vil avansert bruk av IKT for både studenter og elever inngå i emnet. Det vil også være fokus på hvordan studentens estetiske praksis kan bidra med fagutvikling med tanke på trinn 1-7 i grunnskolen.
Faget i praksis
Det er 100 timer praksis i emnet (25 dager). Skoleovertagelse inngår i praksistiden. Her er studentenes kunst og håndverksfaglige utviklingsarbeid er sentralt. Erfaringer og refleksjoner fra praksisperioden vil anvendes i studentens eksamensprosjekt.
## Undervisnings- og læringsformer
Emnet er sentrert rundt studentens kunst- og håndverksfaglige utviklingsarbeid og er i hovedsak studentstyrt, med lærerveiledning. Underveis i prosessen skal studentene fremlegge foreløpige overveielser og resultater for veiledere, emneansvarlige og medstudenter. Emnet inneholder også seminarer og forelesninger knyttet til kunstnerisk utviklingsarbeid, pedagogisk utviklingsarbeid, estetisk teori og forholdet mellom kunstnerisk utviklingsarbeid og didaktikk. Behov for veiledningstimer, verksted, rom etc. avtales mellom studenter og faglærere.
Forventet arbeidsomfang er ca. 400 timer.
## Vilkår for å gå opp til eksamen
-
Fått godkjent obligatoriske fremlegg og innleveringer (se nærmere beskrivelse i semesterplanen)
-
Vært tilstede på obligatorisk undervisning og veiledning
-
Bestått praksis
## Eksamen
Studenten holder en visning av resultatet av det kunst og håndverksfaglige utviklingsarbeidet. Det skal og foreligge en visuell dokumentasjon fra hvordan utviklingsarbeidet er tatt i bruk i skolen.
Visningen skal følges av en skriftlig individuelt refleksjonsnotat med didaktisk refleksjon. Notatet skal ta for seg det skapende utviklingsarbeidets kunstneriske og pedagogiske idé, metodiske tilnærminger, samt inneholde refleksjon over arbeidsprosess og tilknytning til estetisk- og kunstfagdidaktisk teori.
Eksamen vurderes med bestått/ikke bestått
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Tilbys som enkeltemne
Nei
