## KH-501 Masteroppgave i kunst- og håndverksdidaktikk (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Forkunnskapskrav
Kunst og håndverk 1 og Kunst og håndverk 2 fra syklus 1
KH-402/KH-404 Kunst og håndverk i samtiden
KH-403/KH-405 Kunst og håndverksfaglig utviklingsarbeid i skolen
KH-500/KH-502 Vitenskapsteori og metode for den forskende lærer i kunst og håndverk
Bestått praksis i 4. studieår
## Læringsutbytte
KUNNSKAP
Kandidaten
-
har spesialisert innsikt i et avgrenset område innenfor kunst og håndverks didaktikk
-
har inngående kunnskap om forskning, vitenskapsteori, forskningsmetoder og etikk som er relevant for masteroppgaven
FERDIGHETER Kandidaten
-
kan utforme problemstillinger som er av betydning for kunst og håndverks-undervisning, analysere og utforske disse, samt presentere resultatene på en vitenskapelig måte
-
kan analysere og forholde seg kritisk til nasjonal og internasjonal forskning og anvende denne kunnskapen i arbeidet med masteroppgaven
-
kan redegjøre for metodiske, forskningsetiske og vitenskapsteoretiske problemstillinger og knytte disse til arbeidet med masteroppgaven
-
kunne bruke relevante forskningsmetoder, deriblant kunst og håndverksfaglig utviklingsarbeid
GENERELL KOMPETANSE Kandidaten
-
kan formidle og kommunisere avansert fagdidaktisk forsknings- og utviklingsarbeid til ulike målgrupper
-
kan gjennomføre et selvstendig FoU prosjekt i tråd med gjeldende forskningsetiske normer
## Innhold
Masteroppgaven er et selvstendig forskningsarbeid innen et fagdidaktisk tema i kunst og håndverk rettet mot trinn 5-10/trinn 1-7 i grunnskolen. Oppgaven skal være profesjonsrettet og praksisorientert. Arbeidet utføres i samråd med en oppnevnt veileder, som må godkjenne problemstillingen. Studenten får tildelt veileder på grunnlag av en prosjektbeskrivelse. Masteroppgaven relaterer seg til estetisk praksis i skolen enten man velger kunstfaglig utviklingsarbeid som eksamensform eller skriftlig avhandling.
## Undervisnings- og læringsformer
Veiledning foregår i seminargrupper med obligatorisk deltakelse. Alle studentene mottar og gir tilbakemelding på sine medstudenters utkast til masteroppgave. Studentene tilbys videre individuell veiledning. Veiledningskontrakt mellom student og veileder skal fylles ut. Se nærmere beskrivelse i veiledningskontrakt og semesterplan. Arbeidsomfang for emnet er ca. 800 timer.
## Vilkår for å gå opp til eksamen
-
Godkjent deltakelse i obligatorisk veiledning (inkludert fellessamlinger).
-
Godkjent og underskrevet veiledningskontrakt. Betingelsene i veiledningskontrakten må være oppfylt.
-
Godkjent alle øvrige emner som inngår i studieprogrammet før oppgaven blir levert til sensur.
## Eksamen
Emnet åpner opp for to ulike eksamensvarianter av masteroppgaven. Studenten velger, i samråd med veileder, én av variantene, ut fra hva som passer arbeidets form og innhold best:
Variant 1: Kunst og håndverksfaglig utviklingsarbeid Eksamen består av en skriftlig refleksjon som kan skrives individuelt eller i par. Dersom man leverer individuelt skal den være på maksimum 40 sider (16000 ord). Dersom man leverer som par skal den være på maksimum 55 sider (22 0000 ord). Denne skal leveres tre uker før visning av sitt kunst- og håndverksfaglige utviklingsarbeid som baserer seg på egen skapende praksis som relaterer seg til kunst og håndverksfaget, eller skapende praksis i samspill med elever. Visningen kan ha en karakter av prosess eller vise det ferdige utviklingsarbeidet.
I etterkant av visningen holder studenten et 15 minutters (dersom man leverer sammen to og to skal det være en 20 minutter) offentlig muntlig og visuelt fremlegg (eventuelt med film og lyd) med påfølgende samtale med sensorkommisjon.
De tre delene skriftlig-visning-muntlig teller 30-40-30%
Karakteruttrykk: Gradert karakter
Variant 2: Skriftlig avhandling. Masteroppgaven kan skrives individuelt eller i par. Studenten leverer en masteroppgave på 40-60 sider (16000-24000 ord) om den leveres individuelt. 50-70 sider (20000-28000 ord) dersom masteroppgaven leveres i par.
Studenten holder et 15 minutters (dersom man leverer sammen to og to skal det være en 20 minutter) offentlig muntlig og visuelt fremlegg (eventuelt med film og lyd) med påfølgende samtale med sensorkommisjon.
De to delene skriftlig-muntlig/visuelt fremlegg teller 60-40%
Karakteruttrykk: Gradert karakter
I begge variantene skal det lages en liten folder som belyser masterprosjektet i skrift og bilde. Dette utgjør en del av den skriftlige oppgaven.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Tilbys som enkeltemne
Nei.
