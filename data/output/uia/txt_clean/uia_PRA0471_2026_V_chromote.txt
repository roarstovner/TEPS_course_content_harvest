## PRA047 Praksis lektorutdanning trinn 8-13 (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
## Emnet er tilknyttet følgende studieprogram
-  Lektorutdanning for trinn 8-13, 5-årig masterutdanning
## Forkunnskapskrav
Bestått PRA046.
## Læringsutbytte
Kunnskaper
Etter fullført emne skal studenten ha
-
kunnskap om klasseledelse, læring, læreprosesser, arbeidsmåter, læremidler og vurderingsformer for elever på trinn 11-13
-
kunnskap om samspillet mellom elever og mellom elev og lærer, teamarbeid, samt skole-hjem-samarbeid
-
kunnskap om skoleledelse på institusjonsnivå
-
kunnskap om lærerens rolle, rettigheter og plikter og om lærerarbeidet på organisasjonsnivå
-
kunnskaper om egne fag som skolefag på trinn 11-13
-
kunnskaper om hvordan de grunnleggende ferdighetene anvendes i egne fag
-
kunnskap om praksisskolens forsknings- og utviklingsarbeid
Ferdigheter
Etter fullført emne skal studenten kunne
-
være en tydelig leder og lede læringsarbeid tilpasset mangfoldet i elevenes forutsetninger
-
alene og sammen med andre planlegge, tilpasse, gjennomføre, vurdere og begrunne opplæring på trinn 11-13
-
fremstille og begrunne det faglige innholdet slik at det er tilpasset elevenes forutsetninger
-
ivareta fokuset på de grunnleggende ferdighetene i egne fag
-
variere og begrunne et bredt utvalg undervisningsmetoder og læremidler, selvstendig og gjennom elevmedvirkning
-
utvikle mål for opplæringen og vurdere elevenes måloppnåelse gjennom underveisvurdering og sluttvurdering
-
samhandle med elever, foresatte, kolleger, skoleledelse og andre aktører i skolen
Generell kompetanse
Etter fullført emne skal studentene kunne
-
gjennomføre, analysere og reflektere over egen praksis i tråd med aktuelle læreplaner, andre nasjonale styringsdokumenter og profesjonsetiske perspektiver
-
kritisk vurdere egen og andres praksis med referanse til teori og forskning
-
bygge gode relasjoner og kommunisere med elever og kolleger i tråd med profesjonsetiske prinsipper
-
med stor grad av selvstendighet videreutvikle egen kompetanse og bidra til både kollegers og skolens utvikling
-
identifisere, håndtere og forebygge brudd på skolens normer og regler
-
kritisk vurdere og begrunne bruk av IKT i undervisning og reflektere over egen profesjonsfaglig digital kompetanse
## Innhold
Emnet er en del av profesjonsfaget i lektorutdanningen, som består av pedagogikk, fagdidaktikk i to fag og praksis. Emnet er inndelt i tre hovedområder: Skolen i samfunnet og faget i skolen, Elevkunnskap og lærerrollen og Undervisning og læring.
-
Skolen i samfunnet og faget i skolen: skolen som arbeidsplass, skolens organisasjon, samarbeidsrutiner, læreplanarbeid og forskings- og utviklingsarbeid i skolen.
-
Elevkunnskap og lærerrollen: lærerens rolle i skolesamfunnet, ledelse av læringsarbeid i skolen, elevsamtaler kollegasamarbeid og foreldresamarbeid.
-
Undervisning og læring: planlegging, gjennomføring og vurdering av undervisning.
## Undervisnings- og læringsformer
Praksisperioden er på 30 dager og foregår på videregående skole. Studentene blir fordelt på utvalgte partnerskoler. I dette semesteret er det også anledning til å søke om internasjonal praksis ved en av Avdeling for lærerutdannings godkjente partnerskoler i utlandet.
Praksis skal være veiledet og variert og tilpasset den faglige bakgrunnen til den enkelte student. Variert praksis i dette emnet vil si praksis på ulike utdanningsprogram, praksis i ulike sider ved yrkesutøvelsen, praksis på ulike trinn og at studenter med fagbakgrunn i fellesfagene i videregående opplæring møter elever på både studieforberedende og yrkesfaglige utdanningsprogram.
Tiden studentene bruker til praksis pr. uke, skal tilsvare en lærers arbeidsuke. Studentene skal være på skolen innenfor skolens kjernetid og delta i de aktiviteter som inngår i en læreres arbeidsplanfestede dag. Studentene skal ha praksis i begge sine skolefag. Studentene skal i hovedsak ha individuell praksis, men kan unntaksvis praktisere i par eller i små grupper. Studentene skal undervise i et omfang som tilsvarer 8-12 undervisningstimer á 45 minutter per uke. I tillegg skal studenten som hovedregel få 3-4 timer veiledning per uke. Praksis, forberedelse av praksis og etterarbeid i forbindelse med praksis er obligatorisk. Det er ikke anledning til å gjennomføre praksis på egen arbeidsplass.
Det er praksisskolene og fagmiljøene som gir det enkelte fagdidaktikkemnet som har det faglige ansvar for praksisperioden.
## Vilkår for å gå opp til eksamen
Det er krav om 100 % tilstedeværelse i praksis for å oppnå karakteren Bestått.
## Eksamen
Etter avsluttet praksis får studenten en individuell skriftlig vurderingsrapport i hvert av fagene med karakter Bestått/Ikke bestått. Vurderingen blir gitt på grunnlag av oppnådd læringsutbytte og gitte kriterier for praksisperioden. Begge fagene må være vurdert til bestått for at praksisperioden som helhet skal være bestått.
## Studentevaluering
Praksis evalueres etter at praksisperioden er gjennomført.
