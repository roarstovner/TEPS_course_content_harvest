## TY-400 Fagdidaktikk i tysk, del 2 (for trinn 8-13) (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Reduksjon i studiepoeng
## Emnet er tilknyttet følgende studieprogram
-  Lektorutdanning for trinn 8-13, 5-årig masterutdanning
## Undervisningsspråk
## Forkunnskapskrav
Bestått TY-129 Fagdidaktikk i tysk i lektorutdanning for trinn 8-13
## Læringsutbytte
Kunnskaper: Etter fullført emne skal studenten
-
kjenne til Læreplanen i fremmedspråk og hvordan den tilpasses til tyskfaget på trinn 11-13
-
ha kunnskap om fagdidaktiske teorier og problemstillinger i tyskfaget rettet mot trinn 11-13
-
ha kunnskap om ulike læringsstrategier og arbeidsmåter i tyskfaget på trinn 11-13
-
ha inngående kunnskap om grunnleggende språkferdigheter i tyskfaget
-
ha inngående kunnskap om ungdomskultur og ungdoms bevissthet og interesse for faget
-
ha kunnskap om den flerspråklige elev og den flerkulturelle skolen, og de muligheter og utfordringer dette innebærer for tyskundervisningen
Ferdigheter: Etter fullført emne skal studenten
-
kunne anvende kunnskap om Læreplan i fremmedspråk og tyskfagets egenart for å legge til rette for gode læringsprosesser på trinn 11-13
-
kunne anvende kunnskap om ungdomskultur og mangfold i elevers bakgrunn og forutsetninger i arbeidet med å legge til rette for læring i tyskfaget på trinn 11-13
-
kunne ta i bruk sine språklige ferdigheter i tysk på en måte som fremmer gode faglige og sosiale læringsprosesser
-
kunne legge til rette for elevers utvikling av interkulturell kompetanse
-
kunne planlegge, gjennomføre, tilpasse, dokumentere og vurdere tyskundervisning på trinn 11-13
-
kunne analysere læreplanen og utarbeide tydelige og relevante læringsmål
-
kunne bruke og begrunne varierte arbeidsmåter og læringsstrategier tilpasset trinn 11-13
-
kunne vurdere og ta i bruk ulike læremidler, inkludert digitale, i undervisningen tilpasset trinn 11-13
Generell kompetanse: Etter fullført emne skal studenten
-
kunne reflektere og diskutere fagdidaktisk forskning generelt og i tyskfaget spesielt, og også på tysk
-
kunne formidle fagdidaktiske problemstillinger som er relevante for tyskfaget også på tysk
-
inneha en profesjonell holdning og forholde seg til og slutte opp om den profesjonsetiske plattformen
-
ha et reflektert forhold til sin profesjonsfaglige digitale kompetanse og hvordan denne kan utvikles videre
-
kunne videreutvikle sin språklige, faglige og fagdidaktiske kompetanse
## Innhold
Emnet er en del av lektorutdanningens profesjonsfag, som består av fagdidaktikk i to fag pedagogikk og praksis.
Emnet i fagdidaktikk i tysk består av temaene:
-
Skolen i samfunnet og faget i skolen
-
Elevkunnskap og lærerrollen
-
Undervisning og læring
Skolen i samfunnet og faget i skolen tar opp tyskfagets egenart, utvikling og legitimering som skolefag i videregående opplæring, samt læreplanverket og øvrige dokumenter. Artikler om fagdidaktisk forskning inngår.
Elevkunnskap og lærerrollen omhandler rollen som tysklærer, samt kunnskap om ungdomskultur og mangfoldet i elevenes bakgrunn og forutsetninger. Analyse og kritisk refleksjon over fagdidaktiske problemstillinger står sentralt.
Undervisning og læring tar opp kunnskap om fagdidaktiske teorier, arbeidsmåter og læringsstrategier, samt kjennskap til ulike trykte og digitale læremidler som egner seg på nivå 1 og nivå 2 i videregående opplæring. Studentene skal få innsikt i de grunnleggende ferdighetene og tverrfaglig arbeid. Med utgangspunkt i studentenes fagkompetanse og innsikt i fagets didaktikk, vil emnet videre fokusere på fagdidaktisk refleksjon og praktisk øvelse i form av planlegging, gjennomføring, tilpassing og vurdering av tyskundervisning i videregående skole.
## Undervisnings- og læringsformer
Undervisningen vil bære preg av varierte arbeidsformer og vil gis i form av forelesninger, praksis og veiledning, samtale, refleksjon, presentasjoner, utarbeiding av undervisningsopplegg og andre praktiske øvelser. Praktisk utprøving av ulike arbeidsformer knyttet til tyskfaget og lærerrollen vil stå sentralt. Arbeidsspråket er tysk i størst mulig omfang. Utenom undervisningen forventes det at studentene arbeider med oppgaver, både individuelt og i grupper. Da emnet er en del av profesjonsfaget, fordrer det studentenes faktiske deltakelse i praktiske øvelser som inngår i undervisningen. Det vil derfor være krav om obligatorisk oppmøte i undervisningen. Studentene skal skrive en praksisrelatert oppgave i tysk fagdidaktikk. Studentene velger arbeidsspråk for sin oppgave (tysk eller norsk) i samråd med faglærer. Studentene skal ha seks ukers praksis.
Forventet arbeidsomfang i emnet er ca. 200 timer.
## Vilkår for å gå opp til eksamen
-
Godkjent obligatorisk deltagelse i undervisningen (80%)
-
Bestått praksisrelatert oppgave i tysk fagdidaktikk
-
Bestått praksis
## Eksamen
Tre dagers individuell hjemmeeksamen. Gradert karakter.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
