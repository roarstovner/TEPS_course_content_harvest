## KH-209 Opplevelse - uttrykk - refleksjon (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Forkunnskapskrav
15 sp kunst og håndverk i grunnskolelærerutdanning
## Læringsutbytte
Etter å ha gjennomført emnet skal studenten:
KUNNSKAP
-
ha inngående kunnskap om formale virkemidler i ulike samtidsuttrykk innen kunst og håndverksfeltet
-
ha kunnskap om kunstteorier samt problemstillinger og uttrykksformer knyttet til visuell kultur; både kunst, trivialkultur og hverdagsestetikk
-
være kjent med ulike former for stedsrelatert kunst og installasjon, og kunne se faget i relasjon til ulike kunstarter
-
kjenne til visuelle uttrykk fra barne- og ungdomskulturen
-
ha kunnskap om sammenhengen mellom materialer og helse, miljø og bærekraft
-
ha god kunnskap om hvordan legge til rette for tilpasset opplæring
FERDIGHETER
-
ha tilegnet seg god materialkompetanse og tekniske ferdigheter - både manuelle og digitale, og kunne anvende dette i to- og tredimensjonale arbeider
-
kunne utvikle idé og konsept, anvende formale virkemidler og gjennomføre produksjonsprosesser fram til ferdig produkt
-
kunne bruke nærmiljøet som kilde til opplevelse og innhenting av kunnskap som utgangspunkt for eget arbeid ¿ også stedspesifikt, og som utgangspunkt for elevoppgaver tilpasset den enkelte
-
kunne analysere og vurdere kunst, hverdagsestetikk og trivialkultur og anvende dette i eget skapende arbeid og i undervisning
-
kunne anvende estetisk teori og terminologi i vurdering og formidling av kunst og egne arbeider
-
kunne stimulere til opplevelse, skapende uttrykk og refleksjon og veilede eleven i arbeidsmetoder som fremmer kreativitet og nyskaping
GENERELL KOMPETANSE
-
kunne stimulere til å utvikle grunnleggende ferdigheter
-
kunne stimulere til kreativitet og entreprenørskap
## Innhold
Emnet har fokus på samtidens kunstuttrykk og visuelle kultur, som installasjon, stedsrelaterte uttrykk, skulpturelle og arkitektoniske konstruksjoner. Disse uttrykkene ses i sammenheng med barns evne til utforsking, kreativitet, lek og hvordan de kan stimulere til opplevelse og skapende virksomhet.
Faget i praksis
I løpet av praksisperioden legges det vekt på arbeidsformer og læringsprosesser som stimulerer elevene til kreativitet, utforsking og skaping. Videre vektlegges sosiale ferdigheter, og arbeidsformer som legger opp til samarbeid.
## Undervisnings- og læringsformer
Undervisningen gis både som gruppeundervisning og individuell veiledning. I emnet vil studentene arbeide med individuelle, praktisk skapende prosjekter. Teori vil formidles både i prosjektarbeidene og i selvstendige forelesninger, og seminar. Arbeidsformene varierer mellom samtaler, gruppearbeid, øvelser, presentasjoner, refleksjon etc.
Det er et arbeidskrav at 3-5 obligatoriske prosjekter er gjennomført. Prosjektene formidles i Canvas ved prosjektstart. Prosjektene kan inneholde både praktiske og teoretiske deloppgaver, og disse har som forutsetning at studentene i stor grad arbeider selvstendig utover den lærerstyrte undervisningen. Verkstedene vil være tilgjengelige for arbeid når de ikke er opptatt til annen undervisning. Fordi det er vanskelig å tilegne seg praktisk/estetisk kunnskap på egen hånd, og fordi erfaringsdeling og respons krever tilstedeværelse, er det krav om 70% obligatorisk tilstedeværelse. Også praksis og fellessamlinger er obligatoriske.
Forventet arbeidsomfang for studentene er 27 timer pr. studiepoeng
## Vilkår for å gå opp til eksamen
Grunnskolelærerstudenter må ha bestått:
-
praksis
Grunnskolelærerstudenter må ha godkjent:
-
oppmøte til obligatorisk undervisning
-
obligatoriske prosjekter i løpet av semesteret
Enkelemnestudenter må ha godkjent:
-
didaktisk arbeid av tilsvarende omfang som praksis
-
oppmøte til obligatorisk undervisning
-
obligatoriske prosjekter i løpet av semesteret
## Eksamen
Bidra i kollektiv utstilling med 2-5 utvalgte prosjekter fra semesteret.
Hvilke prosjekter som skal stilles ut, publiseres 2 uker før eksamen. Hva som skal stilles ut og legges ved utstillingen kommer frem av prosjektbeskrivelsene.
Karakteruttrykk: Gradert karakter.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Tilbys som enkeltemne
Ja, under forutsetning av fullført lærerutdanning rettet inn mot grunnskolen/videregående opplæring. Avhengig av ledig plass. Må innfri forkunnskapskrav.
