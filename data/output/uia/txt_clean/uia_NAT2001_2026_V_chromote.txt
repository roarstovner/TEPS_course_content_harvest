## NAT200 Naturfag 2A (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Opptakskrav hvis tilbudt som enkeltemne
- Reduksjon i studiepoeng
## Emnet er tilknyttet følgende studieprogram
-  Grunnskolelærerutdanning for trinn 1-7, 5-årig masterprogram
## Undervisningsspråk
## Forkunnskapskrav
NAT114 Naturfag 1
## Læringsutbytte
KunnskaperEtter fullført emne skal studenten
-
ha kunnskap om læreplanen og grunnleggende ferdigheter i naturfag(1-7)
-
ha kunnskap om relevante tema innenfor naturfagdidaktisk forskning; blant annet forskningsbasert kunnskap om begrepslæring i naturfag.
-
ha kunnskap om celler som enhet for liv, cellens oppbygning og livsprosesser på cellenivå
-
ha kunnskap om kroppen og kroppens organsystemer og aktuelle problemstillinger knyttet til kropp og helse, blant annet bruk og virkning av vaksiner
-
ha kunnskap om hvordan man kan jobbe utforskende med de yngste elevene for å lære om kropp og sanser
-
ha kunnskap om hvordan man jobber med etiske spørsmål og holdninger i naturfaget og hvordan man kan bruke rollespill i undervisningen
-
ha kunnskap om hvordan begrepene arbeid og energi gjør det mulig å beskrive bevegelser
-
ha kunnskap om elektrisitet, magnetisme og elektromagnetisme
-
ha kunnskap om utviklingen av den moderne fysikken frem til atom- og kjernefysikk og kosmologi
-
ha kunnskap om merking av farlige stoffer ved hjelp av faresymboler og hvordan man skal håndtere slike stoffer
-
ha kunnskap om ulike typer av kjemiske reaksjoner, og hva som kjennetegner disse; blant annet syre/base-reaksjoner, redoks-reaksjoner og forbrenningsreaksjoner
-
ha kunnskap om oppbygning, reaktivitet og anvendelse av noen typer næringsstoffer og utvalgte organiske stoffgrupper, samt oppbygningen av plaststoffer
-
ha kunnskap om geologiske prosesser og karaktertrekk ved utvalgte mineraler og bergarter
FerdigheterEtter fullført emne skal studenten
-
kunne anvende naturfaglig kunnskap i utforskende og praktiske arbeidsmåter i faget tilpasset de yngste elevene
-
kunne anvende og tilpasse utstyr, planlegge, gjennomføre og vurdere nødvendige sikkerhetstiltak i forbindelse med praktisk undervisning på laboratoriet og i felt
-
kunne henvise til, anvende og vurdere forskningsbasert kunnskap i naturfagdidaktikk i undervisning
-
kunne anvende og vurdere hvordan digitale verktøy kan fremme læring i naturfag hos de yngste elevene
-
kunne vurdere for læring og gi og få veiledning
-
kunne jobbe med en bevisst undervisning av komplekse begrep tilpasset de yngste elevene
-
kunne formidle sentrale begreper muntlig og skriftlig på en måte som viser dybdeforståelse
Generell kompetanseEtter fullført emne skal studenten
-
kunne bruke vitenskapelig metode som arbeidsmetode og vise elever hvordan de selv kan finne svar på spørsmål med egne undersøkelser
-
kunne videreutvikle sin egen kompetanse i fag og fagdidaktikk
-
kunne planlegge og gjennomføre arbeidsoppgaver alene og som deltaker i en gruppe og i tråd med etiske krav og retningslinjer
-
kunne begrunne naturfagets plass i skolen og ha kunnskap om fagets historie og tradisjon
-
inneha en profesjonell holdning og forholde seg til og slutte opp om den profesjonsetiske plattformen
## Innhold
Emnet har et overordnet fokus på utforskende arbeidsmåter i faget tilpasset de yngste elevene og hvordan digitale verktøy og forskningsbasert kunnskap i naturfagdidaktikk kan støtte opp om læring. Det vil blant annet legges vekt på en bevisst innlæring av begreper. Det vil være fokus på cellen som enhet for liv og kroppens organsystemer, ulike kjemiske reaksjoner og organisk kjemi, i tillegg til klassifikasjon av noen vanlige mineraler og bergarter. Videre vil det handle om arbeid og energi, elektromagnetisme og den moderne fysikkens utvikling.
Faget i praksis
I praksisperioden skal det legges vekt på blant annet innlæring av begrep og bruk av digitale verktøy for å fremme læring. Dette vil knyttes opp mot undervisningen på kampus.
## Undervisnings- og læringsformer
Undervisningen vil bære preg av varierte arbeidsformer, og vil gis i form av forelesninger, seminar, oppgaveløsning, feltarbeid, laboratoriearbeid, praksis og veiledning. Gjennom eksemplariske undervisningsformer vil det blant annet bli demonstrert hvordan man kan jobbe utforskende i faget, skrive og vurdere rapporter, jobbe med etiske spørsmål og komplekse begrep i faget.
Studentene vil anvende ulike digitale verktøy i undervisningen og vurdere hvordan slike verktøy kan fremme læring i naturfag.
Utenom undervisningen forventes det at studentene arbeider med oppgaver, både individuelt og i grupper. En betydelig del av studentenes læring og modning vil skje gjennom slik egeninnsats.
Forventet arbeidsomfang i emnet er ca. 400 timer.
Det inngår 15 dager praksis for grunnskolelærerstudenter. Andre studenter skal utføre et didaktisk arbeid av tilsvarende omfang som må være bestått.
Undervisningen er obligatorisk og krever minimum 70 % deltakelse. Praktisk undervisning i form av lab, felt og prosjektarbeid krever minimum 80 % deltakelse.
## Vilkår for å gå opp til eksamen
For grunnskolelærerstudenter:
-
bestått praksis
-
godkjent obligatorisk deltakelse i undervisningen
-
godkjente arbeidskrav
For enkeltemnestudenter:
-
godkjent didaktisk arbeid av tilsvarende omfang som praksis
-
godkjent obligatorisk deltakelse i undervisningen
-
godkjente arbeidskrav
Nærmere informasjon om obligatorisk deltakelse i undervisningen og arbeidskrav vil bli oppgitt i Canvas ved semesterstart.
## Eksamen
Eksamen vil bestå av 3 deleksamener som vektes likt; en individuell mappe, en individuell halv times muntlig eksamen og en skriftlig eksamen på 5 timer. Gradert karakter.
Alle deleksamener må være bestått for at studenten skal få endelig karakter.
Ny/utsatt mappeeksamen arrangeres ved behov.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
## Tilbys som enkeltemne
Ja, under forutsetning av fullført lærerutdanning rettet inn mot grunnskolen/videregående opplæring.
## Opptakskrav hvis tilbudt som enkeltemne
For enkeltemnestudenter: fullført lærerutdanning
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
