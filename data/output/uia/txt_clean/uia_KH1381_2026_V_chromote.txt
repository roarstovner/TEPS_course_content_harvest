## KH-138 Innføring i skapende og eksperimenterende prosesser (Vår 2026)
## Innholdsfortegnelse
- Emnet er tilknyttet følgende studieprogram
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Læringsutbytte
Etter fullført emne skal studentene:
KUNNSKAP:
-
kjenne til relevante teorier om kreativitet og ha kunnskap om kreative prosesser i arbeid med kunst og håndverk
-
ha kunnskap om relevante materialer, teknikker og redskap, manuelle og digitale, i arbeide med kunst og design og se dette i sammenheng med undervisning for trinn 5-10
-
ha kunnskap om estetiske virkemidler i to- og tre-dimensjonale uttrykk og kunne enkle metoder for å analysere kunst, arkitektur og design
-
kunne gjøre rede for sentrale trekk innenfor norsk og europeisk kunst- og formkultur de siste 200 år
-
ha kunnskap om sentrale teorier om barns og ungdoms to- og tredimensjonale formspråkutvikling og visuelle ytringsformer
-
kjenne til hovedtrekkene i fagets historie og diskusjoner rundt fagets egenart
-
kunne formulere oppgaver på bakgrunn av læreplaner til bruk på trinn 5-10
FERDIGHETER:
-
kunne arbeide eksperimenterende og analytisk i skapende prosesser gjennom idéutvikling, dokumentasjon og vurdering av sin prosess
-
kunne utforske og anvende egnede materialer, teknikker, virkemidler og verktøy i toog tredimensjonale uttrykk
-
kunne arbeide med estetiske uttrykk både analogt og digitalt
-
kunne reflektere over hvordan tilrettelegge elevers møter med kunst
-
kunne vise hvordan visuelle uttrykksformer fra ulike kulturer kan være ressurs i eget skapende arbeid og i barn og unges skapende virksomhet
-
kunne reflektere over fagets historie og fremtid og argumentere for nødvendigheten av estetiske opplevelser og uttrykksformer i skolen
-
kunne velge ut hensiktsmessige materialer, teknikker og redskap som er egnet for elevoppgaver på 5-10 trinn
-
kunne presentere og formidle egne arbeid samt anvende denne kunnskapen i arbeid med elever
-
kunne begrunne og reflektere over vurdering med basis i oppgaveformulering og forventning på trinn 5-10
-
kunne planlegge og gjennomføre undervisning og tilrettelegge for tilpasset opplæring
-
kunne presentere og formidle egne arbeid samt anvende denne kunnskapen i arbeid med elever
GENERELL KOMPETANSE:
-
kunne bidra til utvikling av grunnleggende ferdigheter gjennom kunst og håndverk
-
kunne anvende digitale verktøy i fag og praksis
## Innhold
I dette emnet legges det vekt på å styrke studentenes kompetanse i arbeid med visuell kommunikasjon gjennom skapende og eksperimenterende prosesser. I emnet skal studentene vise hvordan impulser fra kunst- og designhistorien kan anvendes til å arbeide med egne, nyskapende uttrykk i ulike materialer. Emnet skal gi faglig kunnskap til å arbeide med kunst og håndverk på trinn 5-10 i grunnskolen, med utgangspunkt i gjeldende fagplan. Kritisk tenkning står sentralt, og emnet vil gi plass til refleksjon knyttet til faglige og didaktiske problemstillinger.
Faget i praksis
Kunst og håndverksfagets muligheter i skolen vil drøftes gjennom hele emnet, og vil være et utgangspunkt for fagdidaktisk refleksjon i praksisperioden. Etter praksis skal gruppene lage en presentasjon der erfaringer og fagdidaktiske refleksjoner knyttet til et konkret undervisningsopplegg, formidles til medstudenter. Presentasjonen er et arbeidskrav som må være godkjent før eksamen
## Undervisnings- og læringsformer
Undervisningen gis både som gruppeundervisning og individuell veiledning. I emnet vil studentene arbeide med individuelle, praktiske oppgaver på verksted. Teori vil formidles både i verkstedsundervisningen, og som selvstendige forelesninger, men også i form av seminar og gjennom utstillingsbesøk/ekskursjoner. Arbeidsformene varierer mellom samtaler, gruppearbeid, øvelse, presentasjoner, refleksjon etc. Det er et arbeidskrav at 4-6 obligatoriske prosjekter er gjennomført. Prosjektene formidles i Canvas ved prosjektstart. Prosjektene kan inneholde både praktiske og teoretiske deloppgaver, og disse har som forutsetning at studentene i stor grad arbeider selvstendig utover den lærerstyrte undervisningen. Verkstedene vil være tilgjengelige for arbeid når de ikke er opptatt til annen undervisning. Fordi det er vanskelig å tilegne seg praktisk/estetisk kunnskap på egen hånd, og fordi HMS-opplæring, erfaringsdeling og respons krever tilstedeværelse, er det krav om 70% obligatorisk tilstedeværelse. Også praksis, HMS-opplæring og fellessamlinger er obligatoriske.
Forventet arbeidsomfang for studentene er 27 timer pr. studiepoeng
## Vilkår for å gå opp til eksamen
Grunnskolelærerstudenter må ha bestått:
-
praksis
Grunnskolelærerstudenter må ha fått godkjent:
-
presentasjon av praksisopplegg med fagdidaktisk refleksjon
-
oppmøte til obligatorisk undervisning
-
HMS-opplæring
-
4-6 obligatoriske prosjekter
Enkelemnestudenter må ha fått godkjent:
-
didaktisk arbeid av tilsvarende omfang som praksis
-
presentasjon av praksisopplegg med fagdidaktisk refleksjon
-
oppmøte til obligatorisk undervisning
-
4-6 obligatoriske prosjekter
## Eksamen
Del I Bidra i kollektiv utstilling med 3-5 utvalgte prosjekter fra semesteret. Teller 60%.
Hvilke prosjekter som skal stilles ut, publiseres 2 uker før eksamen. Hva som skal stilles ut og legges ved utstillingen kommer frem av prosjektbeskrivelsene.
Del II En 4 timers skriftlig teorieksamen. Teller 40%.
Begge deleksamener må være bestått.
Karakteruttrykk: Gradert karakter.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Tilbys som enkeltemne
Ja, under forutsetning av fullført lærerutdanning rettet inn mot grunnskolen/videregående opplæring. Avhengig av ledig plass.
