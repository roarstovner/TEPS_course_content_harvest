## PED420 Pedagogikk (for trinn 8-13) (Vår 2026)
- Aina Bjelland
- Linn Wenche Topstad Henriksen
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
## Emnet er tilknyttet følgende studieprogram
-  Lektorutdanning for trinn 8-13, 5-årig masterutdanning
## Undervisningsspråk
## Forkunnskapskrav
Bestått PED155
## Læringsutbytte
Kunnskaper
Etter fullført emne skal studenten ha:
-
inngående kunnskap om pedagogikkens plass og begrunnelse i skolen
-
inngående kunnskap om vitenskapelige problemstillinger, forskningsteorier og metoder i pedagogiske spørsmål
-
inngående kunnskap om relevant forskningslitteratur og gjeldende lov- og planverk og kunne bruke dette på områder som er relevante for profesjonsutøvingen
-
bred kunnskap om barne- og ungdomskultur og barns og ungdoms utvikling og læring i ulike sosiale og kulturelle kontekster
-
kunnskap om barn og unge i vanskelige livssituasjoner, herunder kunnskap om vold og seksuelle overgrep mot barn og unge, om deres rettigheter i nasjonalt og internasjonalt perspektiv, og om hvordan sette i gang nødvendige tiltak etter gjeldende lovverk
Ferdigheter
Etter fullført emne skal studenten kunne:
-
orientere seg i faglitteratur, analysere og ha en kritisk holdning til informasjonskilder og eksisterende teorier i pedagogikk
-
benytte forsknings- og erfaringsbasert kunnskap til å arbeide systematisk med grunnleggende ferdigheter
-
planlegge, gjennomføre, tilpasse, variere, dokumentere og kritisk vurdere læring og undervisning i videregående opplæring
-
lede undervisning på ulike læringsarenaer i videregående opplæring som fører til gode faglige og sosiale læringsprosesser
-
ha en kritisk tilnærming til digitale verktøy og benytte dette i undervisning
-
vurdere og dokumentere elevenes læring og kompetanse, gi læringsfremmende tilbakemeldinger som bidrar til at elevene kan reflektere over læring og egen faglige utvikling
-
identifisere særskilte behov hos barn og unge, inkludert identifisere tegn på vold eller seksuelle overgrep. På bakgrunn av faglige vurderinger skal studenten kunne etablere samarbeid med aktuelle tverrfaglig og tverretatlige samarbeidspartnere til barnets og den unges beste
-
planlegge og gjennomføre praksisrelatert FoU-arbeid, samt diskutere og formidle resultatene på en strukturert måte
Generell kompetanse
Etter fullført emne skal studenten kunne:
-
formidle og kommunisere faglige problemstillinger knyttet til profesjonsutøvingen og gjennom dette bidra til nytenkning
-
aktivt bidra til faglig utvikling i skolen og blant kolleger
-
kritisk reflektere over faglige, profesjonsetiske og fag- og utdanningspolitiske spørsmål
-
bygge gode relasjoner til elever og foresatte og skape konstruktive og inkluderende miljø som fremmer læring
-
på selvstendig grunnlag videreutvikle egen kompetanse
## Innhold
Emnet er en del av lektorutdanningens profesjonsfag som består av pedagogikk, fagdidaktikk i to fag og praksis.
Emnet i pedagogikk er inndelt i tre hovedområder:
-
Skolen i samfunnet og faget i skolen
-
Elevkunnskap og lærerrollen
-
Undervisning og læring
Skolen og samfunnet behandler skolens mandat, verdigrunnlag og opplæringsløp. Emnet tar opp hvilken rolle skolen spiller i et historisk, samfunnsmessig og kulturelt perspektiv. Emnet skal sikre at studentene kan videreutvikle skolen som institusjon for læring og danning i et demokratisk samfunn. Analyse og kritisk refleksjon over pedagogiske og profesjonsetiske problemstillinger vil stå sentralt.
Elevkunnskap og lærerrollen tar opp samfunns- og sosiale problemstillinger knyttet til likestilling og det flerkulturelle samfunn, og skal gjennom dette skape forståelse for en skole som er for alle elever, uavhengig av deres forutsetning og sosiale, kulturelle og språklige bakgrunn. I emnet er det sentralt at studenten videreutvikler ferdigheter, kunnskaper og generell kompetanse i klasse- og læringsledelse, kommunikasjon og bygging av gode miljø som fremmer læring.
Undervisning og læring viser til forskningsbaserte, teoretiske og praktiske perspektiver på undervisning og læring. Emnet tar opp og legger til rette for tilpassing gjennom bruk av læringsstrategier og teorier om undervisning, læring, motivasjon og mestring.
## Undervisnings- og læringsformer
Forelesninger, seminar, arbeid i team, individuelt arbeid, bruk av digitale verktøy og praktisk utprøving. Da emnet er en del av praktisk-pedagogisk utdanning fordrer det studentenes faktiske deltakelse i praktiske øvelser som inngår i undervisningen. Det vil derfor være krav om obligatorisk deltakelse i undervisningen. Tofagsstudenter skal, i par eller mindre grupper, gjennomføre et FoU-arbeid i pedagogikk og fagdidaktikk i forbindelse med praksis. Presentasjon av FoU-arbeidet beskrives i egen instruks. Ettfagsstudenter skal gjennomføre en presentasjon av sitt forskningsprosjekt, som beskrevet i egen instruks.
Studentene skal ha 6 ukers praksis.
Forventet arbeidsmengde i emnet er ca. 400 timer
## Vilkår for å gå opp til eksamen
-
Bestått praksis
-
Godkjent obligatorisk deltakelse i undervisningen på 80%
-
For tofagsstudenter: Bestått tverrfaglig FoU-arbeid i pedagogikk og fagdidaktikkDet vises til nærmere beskrivelse av FoU-arbeidet i egen instruks.
-
For ettfagsstudenter: Bestått presentasjon av forskningsprosjekt. Det vises til nærmere beskrivelse av forskningsprosjektet i egeninstruks.
-
To arbeidskrav må være godkjent.
## Eksamen
Individuell muntlig eksamen.
Gradert karakter.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1.
## Tilbys som enkeltemne
Nei
