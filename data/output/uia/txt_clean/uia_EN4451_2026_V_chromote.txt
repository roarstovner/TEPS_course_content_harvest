## EN-445 Varierte undervisnings- og læringsmetoder i engelskklasserommet (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Opptakskrav hvis tilbudt som enkeltemne
## Emnet er tilknyttet følgende studieprogram
-  Fagdidaktikk for grunnskolens trinn 5-10, 2-årig masterprogram
-  Grunnskolelærerutdanning for trinn 5-10, 5-årig masterprogram
## Undervisningsspråk
## Forkunnskapskrav
60 stp i engelsk. EN-157 Engelsk litteratur, kulturkunnskap og didaktikk 1, EN-158 Engelsk språkkunnskap og didaktikk 1 og EN-159 Engelsk språk, litteratur, kultur og didaktikk i kontekst eller tilsvarende.
## Læringsutbytte
Kunnskap: Etter fullført emne skal studenten ha
-
grundig kunnskap om varierte undervisnings- og læringsmetoder i engelskfaget på trinn 5-10
-
grundig kunnskap om undervisningens planlegging og progresjon knyttet til elevers læring
-
grundig kunnskap om lærings- og undervisningsstrategier tilpasset alle elevers behov
-
grundig kunnskap om språkdidaktisk forskning knyttet til metoder av undervisning og læring innen engelskfaget på trinn 5-10 og i norsk skole
Ferdighet: Etter fullført emne skal studenten kunne
-
gjøre grundig rede for varierte undervisnings- og læringsmetoder i engelskklasserommet
-
gjøre grundig rede for sentrale faktorer innen planlegging og utføring av undervisning
-
analysere og kritisk evaluere hvilke metoder som passer best for elevers læring
-
anvende kunnskapen om metoder og læring fagdidaktisk og reflektert i henhold til gjeldende læreplan for grunnskolen
Generell kompetanse: Etter fullført emne kan studenter
-
bruke sine kunnskaper som grunnlag for videre studier i språkdidaktikk og FOU-arbeid
-
anvende sine kunnskaper og ferdigheter i undervisning og planlegging av undervisning (trinn 5-10), formidling og/eller informasjonsarbeid
-
reflektere kritisk over undervisnings- og læringsmetoder i engelskfaget, inkludert egen undervisning
## Innhold
Emnet legger spesielt vekt på diverse undervisnings- og læringsmetoder i engelskklasserommet, med særlig vekt på trinn 5-10. Studentene vil bli kjent med varierte metoder innen språklæring, kultur og litteraturdidaktikk. Metoder vil bli prøvd ut blant studentene, noe som fordrer aktiv deltagelse. Det vil bli lagt vekt på lærings- og undervisningsstrategier i henhold til gjeldende læreplan, med særlig fokus på trinn 5-10. Spesielle utfordringer med engelskundervisning i en flerkulturell og flerspråklig skole vil også bli reflektert over i emnet.
Faget i praksis
Det er 25 dager praksis i 8. semester (skoleovertakelse). På kampus arbeides det med faget både i forkant og i etterkant av praksis. Emnet skal sette studentene i stand til å videreutvikle de faglige forutsetningene for å kunne planlegge, gjennomføre og evaluere undervisning i engelsk språk på 5-10 trinn.
## Undervisnings- og læringsformer
Gruppearbeid, forelesning, alternative undervisningsformer. Regelmessig og aktiv deltagelse fra studenter er forventet. Arbeidsspråket er engelsk. Det vil kunne gjøres bruk av iPad, smarttelefon og andre IKT-løsninger i emnet. Det er 70 % obligatorisk fremmøte i undervisningen.
Arbeidsomfanget er beregnet til 400 timer.
## Vilkår for å gå opp til eksamen
Grunnskolelærerstudenter må ha bestått:
-
praksis
-
obligatoriske arbeidskrav (informasjon om type og omfang av arbeidskrav gis ved semesterstart)
-
oppmøtekrav må innfris
Andre studenter må ha bestått:
-
didaktisk arbeid av tilsvarende omfang som praksis
-
obligatoriske arbeidskrav (informasjon om type og omfang av arbeidskrav gis ved semesterstart)
-
oppmøtekrav må innfris
## Eksamen
Mappe-eksamen. Gradert karakter
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1.
## Tilbys som enkeltemne
Ja, med forbehold om ledig kapasitet
## Opptakskrav hvis tilbudt som enkeltemne
For enkeltemnestudenter: fullført lærerutdanning rettet inn mot grunnskolen/videregående opplæring, og minst 60 stp i engelsk.
