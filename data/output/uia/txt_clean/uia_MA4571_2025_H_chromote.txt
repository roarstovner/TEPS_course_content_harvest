## MA-457 Grunnleggende algebra (Høst 2025)
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
## Emnet er tilknyttet følgende studieprogram
-  Grunnskolelærerutdanning for trinn 1-7, 5-årig masterprogram
## Undervisningsspråk
## Forkunnskapskrav
Fullført 60 studiepoeng i masterfaget
## Læringsutbytte
Studenten
- har avanserte kunnskaper om hva algebraisk tenkning betyr og at det involverer analytiske og deduktive prosesser, symbolisering og manipulering av uttrykk
- har solid innsikt i hva algebra i skolen innebærer i form av å kunne forklare og uttrykke sammenhenger og strukturer i arbeid med tall og deres operasjoner, funksjonsrelasjoner og deres struktur samt modelleringsspråk
- kan forklare og bruke de matematiske kjerneelementer, som beskrevet i LK-20, med spesiell vekt på Resonnering og argumentasjon og Abstraksjon og generalisering.
- kan gjennom utforsking, problemløsning, hensiktsmessig representasjon, abstraksjon og generalisering oppdage og gjøre rede for viktige resultater og sammenhenger mellom begreper innen algebra, tallteori og geometri.
- kan kommunisere matematikk en selv har utviklet og sette seg inn i, og forstå, andres matematiske ideer og resonnementer.
## Innhold
Emnet behandler fortrolighet med tall, talloperasjoner og tallegenskaper, hva som menes med å tenke matematisk og hva algebraisk tenkning betyr og involverer i grunnskolen. I arbeid med resonnering og argumentasjon kommer vi inn på eksempler på bevis innenfor tallteori, geometri, algebra og sannsynlighetsregning. Vi skal bli oppmerksomme på hva som er premisser og konklusjoner i påstander, og få kjennskap til ulike former for logiske argument som direkte- og indirekte bevis og bevis ved bruk av generiske eksempler.
Faget i praksis. I løpet av de 5 dagene i praksis skal det legges til rette for at studenten får erfaring med bruk av ulike undervisningsressurser i matematikk og elevaktive undervisningsmetoder.
## Undervisnings- og læringsformer
Undervisningen vil gis i form av fellesundervisning, arbeid i smågrupper, obligatoriske innleveringer og muntlige presentasjoner.
Det er obligatoriske arbeidskrav som kan gjennomføres enten ved fysisk deltakelse eller ved innleveringer. Nærmere spesifikasjoner om arbeidskravene blir gitt i Canvas ved semesterstart.
Forventet arbeidsomfang i emnet er omtrent 267 timer.
Det inngår 5 dager praksis for grunnskolelærerstudentene. Disse skal være en forberedelse til praksisperioden i 8. semester. Andre studenter skal utføre et didaktisk arbeid av tilsvarende omfang som praksis.
## Vilkår for å gå opp til eksamen
Grunnskolelærerstudenter må ha
- godkjent arbeidskrav som går frem av Canvas
- godkjent praksis
Andre studenter må ha
- godkjent arbeidskrav som går frem av Canvas
- godkjent didaktisk arbeid tilsvarende omfang som praksis
## Eksamen
Individuell skriftlig eksamen. Gradert karakter.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1. Informasjon om evalueringsform for emnet publiseres i Canvas.
