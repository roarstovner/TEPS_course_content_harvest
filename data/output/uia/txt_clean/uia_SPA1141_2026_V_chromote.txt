## SPA114 Spansk 2 (Vår 2026)
## Innholdsfortegnelse
- Emnet er tilknyttet følgende studieprogram
- Undervisningsspråk
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Opptakskrav hvis tilbudt som enkeltemne
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Undervisningsspråk
## Forkunnskapskrav
Spansk 1 eller tilsvarende 30 studiepoeng i spansk
## Læringsutbytte
Kunnskap  Studenten  • har kunnskap om det spanske språkets struktur og lydsystem
• har kunnskap om kultur, levemåter og språklige variasjoner i målspråksområdene  • har kunnskap om tekstlige uttrykk i ulike sjangre og medier på spansk  • har kunnskap om metakognisjon og flerspråklighet  • har inngående kunnskap om Læreplan i fremmedspråk, Det felles europeiske rammeverket for språk og andre relevante styringsdokumenter  • kjenner forsknings- og utviklingsarbeid som er relevant for fremmedspråksfaget på 8.-10. trinn
Ferdigheter  Studenten  • kan kommunisere muntlig og skriftlig på spansk, og fritt ta i bruk sentrale språkstrukturer og et variert ordforråd i ulike sosiale situasjoner  • kan forstå skjønnlitterære og andre autentiske tekster i ulike sjangrer og nyttiggjøre seg forskjellige forståelses- og tolkningsstrategier  • har utviklet egen interkulturell forståelse og kan legge til rette for elevers utvikling av interkulturell forståelse  • kan stimulere og veilede elevene til produksjon av forskjellige typer tekster tilpasset ulike formål  • kan planlegge og anvende ulike arbeidsmåter som fremmer utforskning, nysgjerrighet og kreativitet i spansk og i et tverrfaglig perspektiv tilpasset trinn 8-10  • kan bruke underveisvurdering for å motivere elevene i deres språklæring
Generell kompetanse  Studenten  • har utviklet egne lærings- og kommunikasjonsstrategier i spansk  • kan vurdere egen undervisningspraksis og samhandle med andre i profesjonsutøvelsen  • kan veilede elevene i utviklingen av lærings- og kommunikasjonsstrategier  • kan integrere de grunnleggende ferdighetene i sin undervisningspraksis  • kan bruke vitenskapelige metoder for å videreutvikle egen praksis og bidra aktivt i arbeidet med innovasjonsprosesser i skolen  • kan vise kontrastiv kompetanse norsk-spansk
## Innhold
Fremmedspråk er et språkfag, et kulturfag og litteraturfag. Fremmedspråk i lærerutdanningen handler om å tilegne seg gode språkkunnskaper for å kunne fungere som rollemodell for elevene, i tillegg til å kunne legge til rette for elevenes språklæring. Det arbeides derfor spesielt med utvikling av kommunikative ferdigheter og gode språklæringsstrategier.
Faget i praksis
I praksis vil studentene planlegge og gjennomføre undervisning i spansk med spesielt fokus på undervisningsopplegg knyttet til elevenes digitale ferdigheter og bruk av autentiske tekster. Studentene vil også få erfaring med underveisvurdering og det å gi tilbakemeldinger til elevene.
## Undervisnings- og læringsformer
Forelesninger, seminar, gruppearbeid og godkjent mappe med obligatoriske aktiviteter. Aktiv bruk av digitale verktøy og studentaktive arbeidsformer. Praksis i skolen. Emnet har minimum 70 % obligatorisk oppmøte i undervisningsaktiviteter.
## Vilkår for å gå opp til eksamen
Grunnskolelærerstudenter må ha:
• Bestått praksis
• Godkjent mappe med obligatoriske aktiviteter og oppgaver (beskrives nærmere i semesterplanen)
• Godkjent obligatorisk oppmøte (inkludert fellessamlinger)
Enkeltemnestudenter må ha:
• Bestått didaktisk arbeid
• Godkjent mappe med obligatoriske aktiviteter og oppgaver (beskrives nærmere i semesterplanen)
## Eksamen
Eksamen består av to deler, en mappeinnlevering og en individuell muntlig eksamen på spansk, som hver teller 50 % av endelig karakter. Gradert karakter.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1.
## Tilbys som enkeltemne
Ja, hvis ledig plass
## Opptakskrav hvis tilbudt som enkeltemne
Enkeltemnestudenter må ha fullført lærerutdanning rettet inn mot grunnskolen/videregående opplæring og spansk 1 eller tilsvarende.
