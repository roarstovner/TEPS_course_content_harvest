## MU-155 Musikk og profesjon (Vår 2026)
## Innholdsfortegnelse
- Emnet er tilknyttet følgende studieprogram
- Anbefalte forkunnskaper
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
## Emnet er tilknyttet følgende studieprogram
-  Grunnskolelærerutdanning for trinn 5-10, 5-årig masterprogram
## Anbefalte forkunnskaper
Det er en fordel om studenten tidligere har deltatt i musikalske aktiviteter.
## Læringsutbytte
Etter fullført emne skal studenten
Kunnskap
-
Ha kunnskap om estetiske læringsprosesser i musikk.
-
Ha kunnskap om musikkfaget i gjeldende læreplanverk med vekt på trinn 5-10 trinn.
-
Ha kunnskap om bruk av digitale hjelpemidler til musikkundervisning med 5-10 trinn.
-
Ha kunnskap om bruk av musikk som brobygger i et flerkulturelt og globalt perspektiv.
-
Ha kunnskap om tilrettelegging av musikkundervisning på ulike nivå.
-
Ha kunnskap om barn og unges musikalske utvikling.
-
Ha opparbeidet seg et allsidig repertoar for 5-10 trinn.
-
Kunne tolke og forstå ulike musikalske uttrykk og ulike former for notasjon.
-
Ha kunnskap om legitimering av musikkfaget i grunnskolen.
-
Ha kunnskap om musikk i et teoretisk og historisk perspektiv med vekt på sjangerbredde og musikalsk mangfold.
Ferdigheter
-
Kunne planlegge, gjennomføre og tilrettelegge musikkopplæring ut fra ulike pedagogiske læringsmodeller.
-
Kunne tilpasse musikkundervisningen til det flerkulturelle mangfoldet.
-
Kunne legge til rette for gode mestringsopplevelser gjennom musikalsk deltakelse.
-
Kunne bruke gitar og/eller piano til akkompagnering.
-
Kunne bruke digitale hjelpemidler som en sentral del av musikkundervisningen.
-
Kunne planlegge, gjennomføre og evaluere undervisning for 5-10 trinn.
-
Kunne legge til rette for et enkelt bandsamspill for 5-10 trinn.
Generell kompetanse
-
Kunne kommunisere om fagets innhold med elever, foresatte og kolleger.
-
Kunne forstå, utøve og utvikle sin egen profesjonalitet som musikklærer.
-
Kunne anvende fagterminologi i skriftlige og muntlige fremstillinger.
-
Kunne reflektere over sin egen musikalske profesjonsutøvelse.
-
Kunne anvende digitale verktøy som en del av musikkundervisningen.
-
Kunne bidra til utvikling av de grunnleggende ferdighetene gjennom musikk
## Innhold
Emnet skal gi faglig kunnskap til å arbeide med musikk på trinn 5-10 i grunnskolen, med utgangspunkt i gjeldende fagplan. Det legges vekt på å styrke studentens didaktiske og utøvende kompetanse i musikk.
For å oppnå dette gis det undervisning i:
-
Barn og unges musikalske utvikling
-
Forskjellige didaktiske tilnærminger til et bredt repertoar og ulike aktiviteter
-
Samspillsaktiviteter og metoder tilpasset grupper på forskjellige trinn
-
Opplæring i musikalsk utøving, individuelt og i grupper
-
Opplæring i ulike sjangere og i musikkens funksjoner i samfunnet
-
Grunnleggende opplæring i arrangering og komponering
Kritisk tenkning står sentralt, og emnet vil gi plass til refleksjon knyttet til faglige og
didaktiske problemstillinger.
Faget i praksis
Studenten skal kunne planlegge, gjennomføre og vurdere egen musikkundervisning i praksisperioden. Studenten velger og reflekterer over hvilke opplæringsmål som ligger til grunn for denne musikkundervisningen.
-
Studenten skal være aktivt deltagende i musikktimene ledet av praksislærer. Studenten skal også gjennomføre to musikktimer selvstendig, med praksislærer som deltagende observatør. Innholdet i disse timene planlegges i samråd med praksislærer.
-
Erfaringene fra praksis skal deles med medstudenter etter praksisperioden. Presentasjonsformen er muntlig med bruk av digitale verktøy. Varigheten til praksisfremleggene settes til 30 minutter per student. Praksisfremlegget må være godkjent før eksamen.
Det inngår totalt 10 dagers praksis for grunnskolelærerstudenter.
## Undervisnings- og læringsformer
I undervisningen blir det benyttet ulike arbeidsformer som teoriforelesninger, samspill i gruppe, seminarer og metodisk verksted.
Arbeidskravene har som forutsetning at studentene i stor grad arbeider selvstendig ut over den lærerstyrte undervisningen. Musikkrommene vil være tilgjengelige for arbeid. Det er obligatorisk oppmøte til all musikkundervisning. Det er krav om 80% tilstedeværelse.
Digitale verktøy vil være tilgjengelig i all undervisning.
Forventet arbeidsomfang for gjennomsnittsstudenten er 27 timer pr studiepoeng.
## Vilkår for å gå opp til eksamen
Studenten må ha bestått praksis og godkjent:
-
Obligatoriske oppgaver. Oversikt over obligatoriske oppgaver legges i Canvas ved semesterstart.
-
Frammøte til obligatorisk undervisning (inkludert fellessamlinger) (80%)
## Eksamen
-
Del 1: Studenten skal fremvise utøvende ferdigheter på vokal og ulike instrumenter i samspill med andre. Retningslinjer gis ved semesterstart. Teller 50%.
-
Del 2: Studenten skal levere en skriftlig oppgave med utgangspunkt i musikkdidaktikk og generell musikkforståelse. Teller 50%.
Karakteruttrykk: Gradert karakter.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
