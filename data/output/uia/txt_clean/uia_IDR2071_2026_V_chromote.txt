## IDR207 Kroppsøving, aktivitet og fagdidaktikk (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Opptakskrav hvis tilbudt som enkeltemne
## Emnet er tilknyttet følgende studieprogram
-  Grunnskolelærerutdanning for trinn 1-7, 5-årig masterprogram
## Forkunnskapskrav
IDR134 Kroppsøving og bevegelsesglede og IDR135 Kroppsøving og elevmangfold må være bestått.
## Læringsutbytte
Kunnskap
Etter fullført emne skal studenten
-
ha kunnskap om fagdidaktisk forskning i kroppsøving
-
ha kunnskap om kroppen i aktivitet og ved læring av bevegelsesaktiviteter
-
ha kunnskap om samhandling og respekt for andre i tilknytning til kroppsøving
-
ha kunnskap om aktivitet, treningsprinsipper og egnede aktiviteter for elever på 1.-7. trinn
-
ha kunnskap om kroppsøving og kroppslig læring i et tverrfaglig perspektiv
Ferdigheter
Etter fullført emne skal studenten
-
kunne vurdere fagdidaktiske problemstillinger og bruke relevant teori og forskning til å forbedre undervisning i kroppsøving
-
kunne planlegge, gjennomføre og vurdere eget utviklingsarbeid i kroppsøving
-
kunne gjennom god og variert kroppsøvingsundervisning motivere barn og unge til en fysisk aktiv livsstil
-
kunne arbeide med de tverrfaglige temaene i kroppsøving og på tvers av fagene
-
kunne vurdere elevenes måloppnåelse, begrunne vurderingene og legge til rette for elevenes egenvurdering
Generell kompetanse
Etter fullført emne skal studenten
-
kunne bidra til nytenkning og innovasjon i kroppsøvingsfaget
-
kunne utøve profesjonalitet som kroppsøvingslærer
## Innhold
Teoretiske emner:
-
Fagdidaktikk med fokus blant annet på motivasjon, læringsklima og vurderingspraksis
-
Kroppen i bevegelse: oppbygging og funksjon
-
Kropp, aktivitet og helse
-
Tverrfaglige temaer
Praktiske emner:
-
Praktisk treningslære
-
Vinterkurs med skileik og annen skiaktivitet
-
Friluftslivsaktiviteter i nærmiljøet som for eksempel klatring og kajakk
-
Et utvalg aktiviteter som for eksempel begynneropplæring i ulike ballspill
Faget i praksis
I praksisperioden skal studentene planlegge, gjennomføre og vurdere et undervisningsopplegg i kroppsøving som underbygges av relevant teori og forskning på fagfeltet.
## Undervisnings- og læringsformer
Undervisningen består av forelesninger, gruppearbeid, teoretisk og praktisk arbeid. Vinterkurset og deler av friluftslivsaktivitetene vil gjennomføres som egne kurs borte fra campus. Digitale verktøy brukes både av faglærere og studenter der det er naturlig. For øvrig benyttes studentaktive oppgaver som for eksempel å planlegge og gjennomføre aktivitetsdager.
Arbeidsomfang i emnet er beregnet til ca. 800 timer. Undervisningen er obligatorisk. Det kreves minimum 80 prosent fremmøte til den praktiske undervisningen. Det kreves minimum 70 prosent fremmøte til øvrig undervisning.  Se Canvas for nærmere informasjon.
Det inngår 10 dager praksis for grunnskolelærerstudenter. Andre studenter skal utføre et didaktisk arbeid av tilsvarende omfang. Praksis krever 100% fremmøte. Se www.uia.no/om-uia/fakultet/avdeling-for-laererutdanning/praksis-i-laererutdanningene
## Vilkår for å gå opp til eksamen
Grunnskolelærerstudenter må ha godkjent:
-
Gjennomført pålagte studentoppgaver der bruk av digitale læringsverktøy blir benyttet. Dette beskrives nærmere i semesterplanen.
-
Deltakelse i obligatorisk undervisning (inkludert fellessamlinger)
Grunnskolelærerstudenter må ha bestått:
-
Praksis
-
Praksisoppgave i gruppe
-
Arbeidskrav i aktivitetsplanlegging individuelt eller i par
Enkeltemnestudenter må ha godkjent:
-
Gjennomført pålagte studentoppgaver der bruk av digitale læringsverktøy blir benyttet. Dette beskrives nærmere i semesterplanen
-
Deltakelse i obligatorisk undervisning
Enkeltemnestudenter må ha godkjent:
-
Didaktisk arbeid av tilsvarende omfang som praksis
-
Praksisoppgave i gruppe
-
Arbeidskrav i aktivitetsplanlegging individuelt eller i par
Se Canvas for nærmere informasjon.
## Eksamen
Eksamen er todelt:
-
Seks timers individuell, skriftlig eksamen i fysiologi (del 1) og anatomi og bevegelseslære (del 2). Gradert karakter. Vektes 50 %.
-
Individuell hjemmeeksamen over tre dager i fagdidaktiske emner og praksiserfaringer. Gradert karakter. Vektes 50 %.
Se Canvas for nærmere informasjon.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
## Tilbys som enkeltemne
Ja, med forbehold om ledig plass/kapasitet.
## Opptakskrav hvis tilbudt som enkeltemne
Opptakskrav for enkeltemnestudenter er fullført lærerutdanning rettet inn mot grunnskolen/ videregående opplæring
og
IDR134 Kroppsøving og bevegelsesglede og IDR135 Kroppsøving og elevmangfold må være bestått.
