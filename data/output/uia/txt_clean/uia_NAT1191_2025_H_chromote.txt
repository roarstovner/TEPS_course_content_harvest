## NAT119 Naturvitenskapenes utvikling og egenart (Høst 2025)
## Innholdsfortegnelse
- Emnet er tilknyttet følgende studieprogram
- Undervisningsspråk
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
- Tilbys som enkeltemne
- Opptakskrav hvis tilbudt som enkeltemne
- Reduksjon i studiepoeng
## Emnet er tilknyttet følgende studieprogram
-  Grunnskolelærerutdanning for trinn 1-7, 5-årig masterprogram
-  Grunnskolelærerutdanning for trinn 5-10, 5-årig masterprogram
## Undervisningsspråk
## Læringsutbytte
Etter fullført emne skal studenten
Kunnskaper
· ha kunnskap om læreplanen og grunnleggende ferdigheter i naturfag (1-10)
· ha kunnskap om HMS på naturfagrommet og i naturfagundervisningen generelt
· ha kunnskap om hvordan nye teorier utvikles og etableres i naturvitenskap gjennom en historisk tilnærming til utvalgte tema
· ha kunnskap om naturfagets egenart, blant annet betydningen av bruk av modeller
· ha artskunnskap og kunnskap om klassifikasjon, evolusjon og grunnleggende økologi
· ha kunnskap om hvordan man kan jobbe utforskende med elevene for å lære om biologisk mangfold
· ha kunnskap om fysikkens utvikling fra Aristoteles til Newton
· ha kunnskap om lysrefleksjon, brytning og speilbilder
· ha kunnskap om oppbygningen av grunnstoffene, og hvordan disse binder seg til hverandre og danner kjemiske forbindelser
Ferdigheter
· kunne lese fagtekster kritisk og jobbe med lesing som grunnleggende ferdighet i naturfag
· kunne bruke matematikkens språk i faget og jobbe med regning som grunnleggende ferdighet i naturfag
· kunne anvende kunnskap om naturvitenskapens historie og utvikling til å fremme forståelse og sammenheng i faget
· kunne kjenne igjen og klassifisere vanlige arter, gjøre vitenskapelige observasjoner og innsamlinger ute, samt gjennomføre feltundervisning
· kunne bruke kunnskap om bindinger i og mellom kjemiske stoffer til å forklare hverdagslige fenomener
· kunne anvende navnsettingsregler for molekylære og ioniske stoffer
· kunne rapportere fra forsøk i naturfag ved å bruke multimodale digitale verktøy
Generell kompetanse
· kunne bruke vitenskapelig metode som arbeidsmetode og vise elever hvordan de selv kan finne svar på spørsmål med egne undersøkelser
· kunne videreutvikle sin egen kompetanse i fag og fagdidaktikk
· kunne planlegge og gjennomføre arbeidsoppgaver alene og som deltaker i en gruppe og i tråd med etiske krav og retningslinjer
· kunne begrunne naturfagets plass i skolen og ha kunnskap om fagets historie og tradisjon
· inneha en profesjonell holdning og forholde seg til og slutte opp om den profesjonsetiske plattformen
## Innhold
Emnet fokuserer overordnet på naturvitenskapens utvikling og egenart, blant annet med vekt på betydningen av modeller i naturfagundervisningen. Det vil i tillegg være fokus på HMS på naturfagrommet og i undervisningen av faget. Emnet består i hovedsak av tre av naturfagets fagområder: grunnleggende biologi, fysikk og kjemi. I biologiundervisningen fokuseres det på biologisk mangfold gjennom artskunnskap, klassifikasjon og evolusjon, samt fagdidaktiske utfordringer ved å undervise naturfag i felt. Det vil legges vekt på praktiske undervisningsformer gjennom felt- og laboratoriearbeid. I fysikk vil det være fokus på fysikkens historie og utvikling fra Aristoteles til Newton, i tillegg til de fysiske fenomenene refleksjon og brytning av lys. I kjemidelen av faget vil vi lære om kjemiens egenart, om atomets oppbygning, krefter som virker i og mellom kjemiske stoffer
I praksisperioden skal det legges vekt på observasjon og lesing som grunnleggende ferdighet i naturfag.
## Undervisnings- og læringsformer
Undervisningen vil inneholde varierte arbeidsformer og gis i form av forelesninger, seminar, oppgaveløsning, feltarbeid, laboratoriearbeid, praksis og veiledning. Gjennom eksemplariske undervisningsformer vil studentene få erfaring med feltundervisning, praktiske arbeidsmåter, klasseromsdemonstrasjoner og bruk av historiske case i naturfagundervisningen. Utenom undervisningen forventes det at studentene arbeider med oppgaver, både individuelt og i grupper. En betydelig del av studentenes læring og modning vil skje gjennom slik egeninnsats. Forventet arbeidsomfang i emnet er ca. 400 timer. Det inngår 15 dager praksis for grunnskolelærerstudenter. Andre studenter skal utføre et didaktisk arbeid av tilsvarende omfang som må være bestått. Undervisningen er obligatorisk og krever minimum 70 % deltakelse.
## Vilkår for å gå opp til eksamen
For grunnskolelærerstudenter:
· bestått praksis
· godkjent obligatorisk deltakelse i undervisningen
· godkjente arbeidskrav
For enkeltemnestudenter:
· godkjent didaktisk arbeid av tilsvarende omfang som praksis
· godkjent obligatorisk deltakelse i undervisningen
· godkjente arbeidskrav
Nærmere informasjon om obligatorisk deltakelse i undervisningen og arbeidskrav vil bli oppgitt i Canvas ved semesterstart.
## Eksamen
Eksamen vil bestå av en muntlig eksamen som teller 1/3 av karakteren i emnet, og en skriftlig eksamen som teller 2/3 av karakteren i emnet. Den skriftlige eksamen vil bestå av to deler, der begge må være bestått for at studentene skal få karakter på denne skriftlige eksamen. Både den muntlige og den skriftlige eksamen må være bestått for at studenten skal få karakter i emnet. Det gis gradert karakter.
## Studentevaluering
Emneansvarlig fastsetter i samråd med studenttillitsvalgt evalueringsform og om emnene skal ha midtveis- eller sluttevaluering i tråd med kvalitetssystemet kapittel 4.1. Informasjon om evalueringsform for emnet publiseres i Canvas.
## Tilbys som enkeltemne
Ja, under forutsetning av fullført lærerutdanning rettet inn mot grunnskolen/videregående opplæring.
## Opptakskrav hvis tilbudt som enkeltemne
Fullført lærerutdanning
## Reduksjon i studiepoeng
Innholdet i dette emnet dekkes helt eller delvis av annet emne. Tas ett av disse emnene i tillegg, reduseres studiepoengene som følger:
