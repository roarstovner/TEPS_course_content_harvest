## SV-507 Masteroppgave i samfunnsfag didaktikk (Vår 2026)
## Innholdsfortegnelse
- Emnet er tilknyttet følgende studieprogram
- Forkunnskapskrav
- Læringsutbytte
- Innhold
- Undervisnings- og læringsformer
- Vilkår for å gå opp til eksamen
- Eksamen
- Studentevaluering
## Emnet er tilknyttet følgende studieprogram
-  Fagdidaktikk for grunnskolens trinn 5-10, 2-årig masterprogram
-  Grunnskolelærerutdanning for trinn 5-10, 5-årig masterprogram
## Forkunnskapskrav
Bestått praksis i 4.studieår. Bestått alle andre emner som inngår i studieprogrammet før oppgaven leveres til sensur.
## Læringsutbytte
Kunnskap
Kandidaten
-
har spesialisert innsikt i et avgrenset område innenfor samfunnsfagsdidaktikk
-
har inngående kunnskap om forskning, vitenskapsteori, forskningsmetoder og etikk som er relevant for masteroppgaven
-
har inngående kunnskaper om hvordan et vitenskapelig arbeid planlegges og gjennomføres
-
har avansert kunnskap om analyse av avgrensede empiriske fenomener ved hjelp av egnede vitenskapelige metoder
-
ha avansert kunnskap om hvordan en gjennomfører et avgrenset og selvstendig forskningsprosjekt innenfor en samfunnsfagsdidaktisk ramme under veiledning, og i tråd med forskningsetiske rammer.
Ferdigheter
Kandidaten
-
kan utforme samfunnsfagsdidaktiske problemstillinger
-
kan analysere og utforske problemstillinger, samt presentere resultater på en vitenskapelig måte
-
kan analysere og forholde seg kritisk til nasjonal og internasjonal forskning og anvende denne kunnskapen i arbeidet med masteroppgaven
-
kan redegjøre for metodiske-, forskningsetiske- og vitenskapsteoretiske problemstillinger og knytte disse til arbeidet med masteroppgaven
Generell kompetanse
Kandidaten
-
kan på et avansert nivå formidle og kommunisere til ulike målgrupper om faglige problemstillinger knyttet til profesjonsutøvelsen
-
kunne bidra til forsknings- og utviklingsprosjekter i skolen.
## Innhold
Masteroppgaven er et selvstendig forskningsarbeid knyttet til en samfunnsfagsdidaktisk problemstilling, eller andre samfunnsfaglige emner som har relevans for undervisning av samfunnsfag i skolen rettet mot trinn 5-10 i grunnskolen. Oppgaven skal være profesjonsrettet og praksisorientert. Emnets innhold er for øvrig knyttet til studentenes selvvalgte problemstilling for masteroppgaven og til studentenes arbeid med denne. Gjennom arbeidet med masteroppgaven skal studenten ta i bruk den teoretiske, analytiske og metodiske kompetansen de har tilegnet seg gjennom studiet. Arbeidet utføres i samråd med en oppnevnt veileder, som må godkjenne problemstillingen. Studenten får tildelt veileder på grunnlag av en prosjektbeskrivelse.
## Undervisnings- og læringsformer
I forbindelse med masteroppgaven vil det bli holdt obligatoriske seminarer. Studentene har krav på veiledning og får oppnevnt en hovedveileder. Studentene vil ha jevnlige veiledningsmøter og disse vil være obligatoriske. Forholdet mellom student og veileder blir regulert i en veiledningskontrakt.
Det er utarbeidet egne retningslinjer for masteroppgaven om omfang, innhold, gjennomføring, prosedyrer, veiledning, pensum, form, innlevering, vurdering, opphavsrett og offentlighetskrav m.m. Forventet arbeidsomfang er ca. 800 timer.
## Vilkår for å gå opp til eksamen
Deltakelse på obligatoriske fremleggseminar og veiledning tilsvarende 10 timer.
Godkjent og underskrevet veiledningskontrakt. Betingelsene i veiledningskontrakten må være oppfylt.
Bestått alle øvrige emner som inngår i studieprogrammet før oppgaven blir levert til sensur.
Før innlevering skal masteroppgaven legges frem muntlig på et seminar, der både arbeidet med oppgaven og hovedfunn presenteres.
## Eksamen
Masteroppgaven kan skrives individuelt eller i par. Det kan åpnes for dokumentasjons- og framstillingsformer som kombinerer ulike media (skrift, bilde, film lyd). I slike tilfeller må form og omfang avtales med veileder.
Masteroppgaven kan skrives som monografi eller artikkel:
-
Monografi: 40-60 sider/16000-24000 ord (50-70 sider/20000-28000 ord dersom oppgaven skrives i par). Tittelside, innholdsliste, referanseliste og eventuelle vedlegg kommer i tillegg.
-
Artikkel: Del 1 Innledning/kappe: 8000-10 000 ord
-
Del 2 Artikkel: Antall ord følger retningslinjer for tidsskrift man har planlagt å sende til
Oppgaven vurderes med bokstavkarakter A-F.
## Studentevaluering
Emneansvarlig i samråd med studenttillitsvalgt fastsetter evalueringsform og om emnene skal ha midtveis- eller sluttevaluering, jf. kvalitetssystemet kapittel 4.1. Informasjon om evalueringsform for emnet publiseres i Canvas.
