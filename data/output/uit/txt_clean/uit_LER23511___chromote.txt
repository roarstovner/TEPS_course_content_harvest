##    Emnetype
Emnet er et fagvalg i grunnskolelærerutdanning for 1.-7. trinn. Emnet kan ikke tas som enkeltemne.
Forkunnskapskrav: Jf. opptakskrav og progresjonskrav i studieplanen for grunnskolelærerutdanning for 1.-7. trinn.
##    Obligatorisk forkunnskapskrav
##    Innhold
##    Hva lærer du
Etter bestått emne har studentene følgende læringsutbytte:
Kunnskaper
Studenten har kunnskap om:
- forskning og utviklingsarbeid i kroppsøving
- verdigrunnlaget i kroppsøving, tverrfaglige prosjekt og skoleutvikling
- bevegelse, trening og helse for barn
- kroppsøvingslærerrollen
- hvordan kroppsøving kan bidra til utvikling av de grunnleggende ferdighetene; muntlige ferdigheter, lese, uttrykke seg skriftlig, regne, digitale ferdigheter i begynneropplæringen, og hvordan det ut fra fagets egenart er naturlig å inkludere disse.
Ferdigheter
Studenten kan:
- gjennomføre utviklingsarbeid i egne lærerkompetanse knyttet til utvikling av elevferdigheter og vurdering i kroppsøving
- tolke og anvende kroppsøvingsfaglig teori og forskning
- tilrettelegge målrettet aktivitet og trening for barn for livslang bevegelsesglede
- bruke digitale, muntlige og skriftlige ferdigheter i kroppsøving.
Kompetanse
Studenten skal kunne:
- tolke og anvende forskningsbasert litteratur og dokumentasjon
- bidra og lede tverrfaglig forskningsbasert arbeid og skoleutvikling
- reflektere rundt verdigrunnlaget i kroppsøvingsfaget
- tilrettelegge for livslang bevegelsesglede
##    Undervisnings- og eksamensspråk
##    Undervisning
Undervisningen vil variere mellom forelesninger, gruppearbeid og praktisk arbeid i ulike læringsmiljø og studentaktive læringsformer. Det gjennomføre en vintertur. Det forutsettes at studenten yter en selvstendig studieinnsats i form av selvstudium, egentrening og videreutvikling av egenferdighet. Emnet omfatter flere obligatoriske arbeid i teori og praktisk aktivitet.
Antall undervisningstimer utgjør om lag 75 timer, inkludert seminar
Kvalitetssikring av emnet
Alle emner evalueres en gang i løpet av programperioden.
Praksis
For nærmere informasjon om praksis, se egen praksisplan.
##    Eksamen
Følgende arbeidskrav må være gjennomført og godkjent før man kan fremstille seg til eksamen:
- 70 % aktiv deltakelse på undervisning
- en individuell skriftlig FoU oppgave (3200 ord) relatert til fagdidaktisk forskning i kroppsøving
- et individuelt skriftlig vitenskapelig oppgave knyttet til elevferdighet og vurderingsevne i kroppsøving (3200 ord) meb obligatorisk fremlegg for resten av gruppa
- en praktisk-didaktisk (PDO) oppgave på ca. 30 min. i en pålagt aktivitet med krav til egenferdighet. Kan gjennomføres i gruppe.
- deltakelse på vintertur med en skriftlig gruppeoppgave (1600 ord)
Eksamen består av:
- Individuell muntlig eksamen på 30 minutter med utgangspunkt i arbeidskrav. Studenten må påberegne spørmsål fra hele pensum.
Eksamen vurderes med bokstavkarakter A-F, der F regnes som stryk.
Ved karakter F/ikke bestått tilbys kontinuasjonseksamen i begynnelsen av påfølgende semester. Ved gyldig forfall tilbys utsatt eksamen i begynnelsen av påfølgende semester.
