##    Emnetype
Emnet er et fagvalg i grunnskolelærerutdanning for 1.-7. trinn og 5.-10. trinn. Emnet kan tas som videreutdanning av lærere.
Jf. Opptakskrav progresjonskrav i studieplan for grunnskolelærerutdanning 1.-7. trinn og 5.-10. trinn. Det anbefales at du har KVE-0100: Grunnkurs i kvensk
##    Innhold
##    Hva lærer du
Etter bestått emne skal studentene ha følgende læringsutbytte:
Kunnskaper
Studenten har kunnskap om:
- ord og uttrykk på kvensk knyttet til hverdagslige situasjoner (klær og påkledning, familie og slektskap, menneskekroppen og menneskelige egenskaper, planter og dyr, reise og landskap, fiske og andre næringer)
- kunnskaper om de grunnleggende grammatiske konstruksjonene i kvensk
Ferdigheter
- føre enkle samtaler på kvensk om hverdagslige temaer
- produsere og forstå enkle kvenske tekster
- danne korrekte basissetninger på kvensk
Generell kompetanse
Studenten
- kjenner til sentrale deler kvensk språk
- har utviklet ordforråd i kvensk
har utviklet muntlig kompetanse, lesekompetanse og skrivekompetanse
##    Undervisnings- og eksamensspråk
##    Undervisning
Undervisninga vil være både nettbasert og samlingsbasert. I samlingsundervisninga vil det være vekt på praktiske og grammatiske øvelser og diskusjoner. Det regnes med aktiv deltakelse fra studentene. I nettundervisninga vil studenten få både obligatoriske og ikke-obligatoriske oppgaver utdelt til fastsatte tidspunkt. Oppgavene skal leveres inn til oppgitte datoer. Emnet er intensivt og studentene må jobbe regelmessig på egenhånd og/eller i kollokviegrupper med tekstlesing, oppgaveløsning, oversettelser og snakketrening.
Det skriftlige undervisningsmaterialet vil bli lagt ut på nett (Canvas).
Alle skriftlige oppgaver vil bli skriftlig kommentert via nett.
##    Eksamen
Arbeidskrav
- Seks obligatoriske oppgaver der én av oppgavene er muntlig.
Eksamen består av:
- en hjemmeeksamen på én uke
-  en muntlig eksamen på 20 min Ved hjemmeeksamenen vil studenten bli prøvd i sine skriftlige ferdigheter og ved den muntlige eksamenen vil hun/han bli prøvd i sine muntlige ferdigheter.
Ved beregninga av den endelige karakteren teller den skriftlige eksamenen 2/3 og den muntlige 1/3.
Evalueringsform Både den skriftlige og den muntlige eksamenen evalueres med bokstavkarakter (A-F), der F regnes som stryk. Ved karakter F/ikke bestått tilbys kontinuasjonseksamen i begynnelsen av påfølgende semester. Ved gyldig forfall tilbys utsatt eksamen i begynnelsen av påfølgende semester.
