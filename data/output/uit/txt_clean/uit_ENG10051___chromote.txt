##    Emnetype
Emnet kan tas som enkeltemne, men man må ha jobb i skolen for å gjennomføre arbeidskravet.
Studenter på lektor i språk og samfunnsfag for trinn 8-13, studieretning engelsk, tar dette emnet i sitt femte semester. Emnet koordineres med bl.a. PFF-2020, PFF-2029 og PFF-2001.
Lektorstudenter med studieretning russisk, samisk og spansk, og som skal ha engelsk som fag 2, tar også dette emnet i femte semester.
Merk: dersom du skal ta emner som til sammen utgjør Årsstudium i engelsk, skal du ikke ta dette emnet, men ENG-1016.
##    Opptakskrav
Generell studiekompetanse eller realkompetanse.
Søknadskode 9199 - Enkeltemner (ikke realfag), lavere grad.
##    Innhold
Dette emnet omhandler andrespråkstilegnelse, men i motsetning til pedagogiske og didaktiske emner, fokuserer det på innlæringsperspektivet heller enn undervisningsperspektivet. I emnet vil vi se nærmere på hvordan en lærer et andre- eller fremmedspråk. Alle som har forsøkt å lære et andrespråk vet hvor vanskelig dette er. Samtidig lærer små barn morsmålet sitt relativt raskt og uten problemer. Sentrale spørsmål som vi vil forsøke å svare på i løpet av kurset er:
- Hvilke forskjeller og likheter er det mellom første- og andrespråkstilegnelse?
- Hvilken rolle spiller det første språket i innlæringen av det andre?
- Hvorfor ender andrespråksinnlærere opp med så ulik kompetanse i andrespråket
- Hvilke andre faktorer enn alder kan forklare disse forskjellene?
Som lærer er det ikke bare nyttig å vite hvordan en skal undervise i et andrespråk, men også å ha kunnskap om hva som skjer med den som lærer språket.
##    Hva lærer du
Etter bestått emne har studentene følgende læringsutbytte:
Kunnskap
Studentene kjenner til:
- forskjeller og likheter mellom første- og andrespråksinnlæring
- hvilken rolle førstespråket spiller i innlæringen av et L2 (mellomspråklig påvirkning)
- hvilken rolle alder spiller for språkinnlæring
- hvilke andre faktorer som påvirker utfallet av språkinnlæringsprosessen
- teorier innenfor andrespråksinnlæringen
- metoder brukt i undersøkelser av andrespråksinnlæring
Ferdigheter
Studenten kan:
- diskutere forskjeller og ulikheter mellom første- og andrespråksinnlæring
- beskrive hvilken rolle førstespråket spiller i innlæringen av et L2 (mellomspråklig påvirkning)
- forklare hvilken rolle alder spiller for språkinnlæring
- diskutere hvilke andre faktorer som påvirker utfallet av språkinnlæringsprosessen og hvor viktige de er
- presentere ulike teorier innenfor andrespråksinnlæringen
- beskrive og benytte metoder brukt i undersøkelser av andrespråksinnlærere
- kunne gjøre dette i både muntlig og skriftlig form
##    Undervisnings- og eksamensspråk
##    Undervisning
​Undervisningen består av forelesninger, seminar og gruppearbeid. Emnet krever at studentene er aktive deltakere på forelesninger og seminarer.
Kvalitetssikring av emnet:
Alle emner evalueres en gang i løpet av programperioden. Studieprogramleder avgjør hvilke emner som skal evalueres av studenter og lærer per år.
## Timeplan
##    Pensum
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
- Et oppgavesett bestående av flere spørsmål basert på allerede undervist materiale. Hensikten med oppgavesettet er at studenter skal forbedre sin forståelse av materiale som diskuteres i klassen. Vær oppmerksom på at oppmøte er obligatorisk i forbindelse med forberedelsen til arbeidskrav.
- Laste opp en skriftlig besvarelse (1000-1200 ord). Alle skriftlige arbeider er basert på følgende standard: Times New Roman, 12 pkt, 1,5 linjeavstand, 2,5 cm marg.
##    Kontinuasjonseksamen
