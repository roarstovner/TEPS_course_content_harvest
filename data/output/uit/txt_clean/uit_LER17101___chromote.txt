##    Emnetype
Emnet er et fagvalg i grunnskolelærerutdanningen for 1.-7. og 5.-10. trinn. Emnet kan ikke tas som enkeltemne. Emnet kan tas som videreutdanning av lærere
Forkunnskapskrav
Jf. opptakskrav og progresjonskrav i studieplanen for grunnskolelærerutdanning for 1.-7. og 5.-10. trinn.
Studiet bygger på minst samisk 2. språk på videregående eller minst 30 stp. nordsamisk som fremmedspråk fra UiT eller Samisk høgskole eller tilsvarende. All undervisning foregår på samisk. For videreutdanningsstudenter gjelder forkunnskapskravet fullført lærerutdanning i tillegg til kravet om samisk språkkunnskap.
## Studiepoengreduksjon
Du vil få en reduksjon i antall studiepoeng (som oppgitt under), dersom du avlegger eksamen i dette emnet og har bestått følgende emne(r) fra før av:
##    Innhold
Emnet skal gi studentene grunnleggende kunnskap om samisk språk, både grammatikk, litteratur og kultur, og innsikt i didaktikk relevant for 2. språksundervisning. Det arbeides også med å styrke studentens identitet som språkbruker, og forståelsen av lærerrollen for samisk som et truet språk. I tillegg til å jobbe med å forbedre studentens egen muntlige og skriftlige kompetanse, knyttes språkkunnskapen til språklæringsmetoder og ressurser for undervisning samisk 2 i grunnskolen.
Emnet er delt i to, del 1 og del 2, og gis over to semestre. Beskrivelse av innhold og læringsmål gjelder for del 1 og del 2 samlet.
- Muntlig kommunikasjon på samisk
- Samiske tradisjoner og kulturuttrykk
- Samisk litteratur med vekt på tekster som passer for samisk 2 i grunnskolen
- Kunnskaper om språket som system
- Skriving av tekster
- Tilrettelagte tekster om emner relevante for grunnskolen
- Bruk av autentiske tekster om emner relevant for grunnskolen
##    Hva lærer du
Etter bestått emne har studentene følgende læringsutbytte:
Kunnskaper
Studenten har
- et aktivt og grunnleggende ordforråd
- inngående kjennskap til en del større skjønnlitterært materiale som egner seg for bruk i grunnskolen
- grunnleggende kunnskap om samisk språk som system, som innbefatter fonologi, morfologi og syntaks
- kunnskap om viktige forskjeller mellom norsk og samisk syntaks
- grunnleggende kunnskap om typiske problemer i rettskriving
- innsikt i didaktiske tilnærmingsmåter for samiskundervisning med utgangspunkt i temaene som gjennomgås i emnet
- ordforråd som dekker temaer som er aktuelle i samiskundervisning i grunnskolen
- innsikt i sin egen læringsprosess i samisk og kan tilpasse sitt eget studiearbeid
- kunnskaper om samisk språkets stilling i samfunnet, og om hvordan det er relevant for undervisning i skolen
- kjennskap til læreplan i samisk som andrespråk, samisk 2
- kjennskap til en del læreverk og materiell som brukes i undervisninga samisk 2 i grunnskolen
Ferdigheter
Studenten kan
- føre samtaler på samisk ulike situasjoner, også med faglig innhold
- skrive tekster med korrekt grammatikk og ortografi
- lese autentiske tekster på samisk
- planlegge, lede og vurdere varierte og differensierte læringsaktiviteter som fremmer utvikling av de grunnleggende ferdighetene og tverrfaglige temaer i samisk 2
- gi tilpassede tilbakemeldinger og bruke underveis- og sluttevaluering for å veilede elever i samiskopplæringa
- utvikle elevenes bevisst språklæringskompetanse
- utvikle elevenes kommunikative kompetanse, dvs. deres evne til å bruke samisk tilpasset ulike situasjoner
Kompetanse
Studenten
- har nødvendig ordforråd og grammatikk for undervisning i samisk 2
- kan arbeide selvstendig og sammen med andre for å kartlegge og tilrettelegge for elevers læring og utvikling
- kan formidle relevant fagstoff og kommunisere på samisk på en måte som er tilpassa elever i grunnskolen
- kan vedlikeholde og utvikle sin egen språklige og didaktiske kompetanse
##    Undervisnings- og eksamensspråk
##    Undervisning
Emnet tilbys i form av gruppeundervisning. Emnet er intensivt og har en rask progresjon. Studentene må derfor jobbe regelmessig på egenhånd og/eller i kollokviegrupper med tekstlesing, oppgaveløsning, oversettelser og snakketrening. Det regnes med aktiv deltakelse fra studentene og at samisk er kommunikasjonsspråket også mellom studentene. I tillegg til undervisning på samlinger, vil det gis ukentlig undervisning, stedlig eller digitalt, til de studentene som trenger mest styrking av sitt samiske språk.
Kvalitetssikring
Emnet evalueres i henhold til instituttets retningslinjer.
Praksis
For nærmere informasjon om praksis, se egen praksisplan.
## Timeplan
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
Følgende arbeidskrav må være gjennomført og godkjent før man kan fremstille seg til eksamen:
- Deltakelse på 70 % av undervisningen
- Ukentlige korte obligatoriske skriftlige innleveringer eller muntlige fremføringer, annen hver gang.
- Èn kombinert muntlig og skriftlig innlevering som må være godkjent av faglærer.
##    Kontinuasjonseksamen
