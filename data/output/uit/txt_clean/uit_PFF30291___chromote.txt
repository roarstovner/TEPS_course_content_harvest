##    Emnetype
Emnet kan ikke tas som enkeltemne, men er obligatorisk for studenter på lektorutdanning 8-13 som har engelsk som fag 1 eller 2.
For å ta emnet må studentene ha oppfylt følgende progresjonskrav i fagplanen for lektorutdanningen 8-13: For å starte på profesjonsfag og praksis i år 4 (8. semester), må studentene ha bestått profesjonsfag og praksis år 3, ha minimum 50 studiepoeng i hvert av de to fagene sine, bestått fordypningsoppgaven og ha oppnådd minimum 190 studiepoeng totalt i forhold til fagplanen.
##    Obligatorisk forkunnskapskrav
##    Innhold
Emnet skal videreutvikle studentens fagdidaktiske kunnskaper og ferdigheter og bygge på det studenten har tilegnet seg både i engelskdidaktikk og i språk- og litteraturvitenskap fra disiplinfaget engelsk. Emnet vil ha hovedfokus på følgende tema:
Tema:
- Tekstutforming
- Balansen mellom fokus på form og fokus på mening
- Interkulturell kompetanse
- Engelsk som verdensspråk
- Grunnleggende ferdigheter i engelskfaget
- Informasjonskompetanse og engelskfaget
- Vurdering i engelsk
##    Hva lærer du
Etter bestått emne har studentene følgende læringsutbytte:
Kunnskaper
Studenten har kunnskap om:
- hvordan valg av tekster i engelskundervisningen speiler fagets tradisjon, formål og eget faglig ståsted
- arbeid med forskjellige muntlige og skriftlige teksttyper og ulike teksttypers posisjon i faget og sentrale problemstillinger knyttet til dette
- metodiske tilnærminger rettet mot form og struktur: metoder i grammatikkundervisningen, vokabular, og tekstoppbygging
- utvikling av elevenes interkulturelle kompetanse
- tilpasset opplæring i engelsk på ulike trinn
- videreutvikling av grunnleggende ferdigheter i engelskundervisningen
- formativ vurdering i engelskfaget
- vurdering av elevers muntlige og skriftlige arbeider i engelskfaget
- utvikling av informasjonskompetanse i engelskfaget
Ferdigheter
Studenten kan:
- planlegge, gjennomføre og evaluere undervisning
- drøfte hvordan og hvorfor språk og tekster former og blir formet i ulike kulturelle fellesskap og hvordan interkulturelle referanserammer påvirker arbeidet i og med engelskfaget
- vurdere elevers muntlige og skriftlige arbeider i faget og gi utviklingsfremmende og tilpassede tilbakemeldinger
- kan reflektere over og tilpasse kommunikasjonsform til ulike elevgrupper
- diskutere sentrale problemstillinger knyttet til engelsk som verdensspråk og se relevansen av dette i egen undervisningspraksis
- diskutere sentrale problemstillinger rettet mot engelskfagets rolle i utviklingen av informasjonskompetanse og kan benytte seg av dette i egen profesjonsutøvelse
##    Undervisnings- og eksamensspråk
##    Undervisning
Om lag 40 timer undervisning i form av forelesninger og seminar.
Kvalitetssikring av emnet:
Alle emner evalueres en gang i løpet av programperioden. Programstyret avgjør hvilke emner som skal evalueres av studenter og lærer per år.
## Timeplan
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
- Vurdering av elevtekst
- Levert problemstilling og prosjektskisse til semesteroppgaven,
- Obligatorisk deltakelse i 80% i undervisningen i emnet
- bestått praksis 4. studieår
##    Mer info om vurderingsform oppgave
##    Kontinuasjonseksamen
