##    Emnetype
Emnet er et fagvalg i grunnskolelærerutdanning for 1.-7. trinn. Emnet kan ikke tas som enkeltemne.
Forkunnskapskrav
Jf. opptakskrav og progresjonskrav i studieplanen for grunnskolelærerutdanning for 1.-7. trinn.
##    Innhold
##    Hva lærer du
Etter bestått emne har studentene følgende læringsutbytte:
Kunnskaper
Studenten har kunnskap om:
- læreplanverk, sentrale arbeidsmåter, vurderingsformer og didaktiske utfordringer i KRLE rettet mot 1.-7. årstrinn.
- filosofi med barn og arbeid med fortellingsstoff knyttet til ulike religioner og livssyn.
- sentrale personer og utviklingstrekk i kristendommens historie, med vekt på perioden fram til reformasjonen.
- filosofi, historie med vekt på antikken.
- grunnlagsetikk.
Ferdigheter
Studenten kan:
- planlegge, gjennomføre og evaluere KRLE-undervisning på 1.-7. trinn, herunder aktuelle vurderingsformer og arbeidsmåter som integrerer de grunnleggende ferdighetene i LK06.
- anvende komparativt perspektiv på konkrete temaer der dette er aktuelt, samt fortelling og filosofi med barn.
- bruke grunnlagsetiske teorier på områdeetiske spørsmål som opptar elevene.
- skape gode pedagogiske arenaer for møte og samarbeid mellom elever med forskjellig religiøs og livssynsmessig bakgrunn.
Kompetanse
Studenten skal:
- kunne undervise i KRLE på 1.-7. trinn i samsvar med gjeldende lover og forskrifter på en engasjerende og faglig solid måte.
##    Undervisnings- og eksamensspråk
##    Undervisning
Undervisningsformene vil bestå av forelesninger, seminarundervisning, gruppearbeid og selvstudium. Forelesningene vil primært gi oversiktskunnskaper, mens seminarundervisningen vil være en arena der teori møter praksisnære spørsmål. Seminarundervisningen vil gi mulighet for en rekke studentaktive arbeidsmåter.
Antall undervisningstimer utgjør om lag 75 timer, inkludert seminar.
Kvalitetssikring av emnet
Alle emner evalueres en gang i løpet av programperioden.
Praksis
For nærmere informasjon om praksis, se egen praksisplan.
##    Eksamen
Følgende arbeidskrav må være gjennomført og godkjent før man kan fremstille seg til eksamen:
- Et gruppefremlegg knyttet til praksis i KRLE i grunnskolen med ett av tre fokus: vurdering, bruk av komparative metoder eller de fem grunnleggende ferdigheter.
- Bestått multiple choice-test om sentrale KRLE-faglige begreper og temaer
- 70 % deltakelse på undervisning
Eksamen består av:
- Muntlig eksamen
Eksamen vurderes med bokstavkarakter A-F, der F regnes som stryk.
Ved karakter F/ikke bestått tilbys kontinuasjonseksamen i begynnelsen av påfølgende semester. Ved gyldig forfall tilbys utsatt eksamen i begynnelsen av påfølgende semester.
##    Pensum
