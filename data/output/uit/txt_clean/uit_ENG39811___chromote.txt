##    Emnetype
Emnet er obligatorisk for studenter på lektorutdanning i språk og samfunnsfag (kull 2010-2012).
Emnet er reservert for denne studentgruppen og kan ikke tas som enkeltemne.
##    Innhold
Mastergradsoppgaven er et selvstendig arbeid med et begrenset tema innenfor engelsk litteraturvitenskap. Oppgaven kan ta for seg et rent faglig tema av relevans for skolen, et rent fagdidaktisk tema eller en kombinasjon av disse. Dersom temaet er rent faglig, skal det kort redegjøres for hvordan dette er relevant for skolen.
Tema for mastergradsoppgaven bestemmes av studenten i samråd med veileder(ne). Oppgaven kan gjerne skrives i tilknytning til et større forskningsprosjekt eller med utgangspunkt i et undervisningsemne.
Oppgaven skal være et kortere arbeid på 40-70 tekstsider (ca. 2000 tegn pr. side). Dersom illustrasjoner og/eller materialpresentasjon er omfattende, kommer dette i tillegg til det vanlige sidetallet. Dersom oppgaven omfatter lyd- og bildemedier e.l., skal den likevel være på minst 40 tekstsider.
Alle skriftlige arbeider er basert på følgende standard: Times New Roman, 12 pkt, 1,5 linjeavstand, 2,5 cm marg.
##    Hva lærer du
Etter bestått emne har studenten følgende læringsutbytte:
Kunnskap:
Studenten har: –
- grundig kunnskap om og stor forståelse av et avgrensa område av faget –spesielt om det er en oppgave med rent faglig tema
- kunnskap om problemstillingens relevans, legitimering og praksis i faget i skolen i den grad det er en oppgave med mer eller mindre fagdidaktisk tema
- kjennskap til aktuelle etiske krav og retningslinjer for forskningsfeltet
- grunnlag for videre forskning innenfor feltet
Ferdigheter:
Studenten kan: –
- formulere et forskningsspørsmål og planlegge et metodisk opplegg for ei utforsking av spørsmålet –
- mestre litteratursøk og bruk av forskningslitteratur –
- analysere data fra undersøkelsen og drøfte og konkludere ut fra forskningsspørsmålet –
- kunne reflektere over emnet i et skolefaglig perspektiv –om det er en oppgave med fagdidaktisk tema
- utforme et større skriftlig arbeid der det gjøres greie for arbeidet i et klart og korrekt språk
Kompetanse:
Studenten kan: –
- behandle et tema innenfor felt relevant for undervisning i skolen kritisk og på tilfredsstillende teoretisk og metodisk grunnlag –
- jobbe selvstendig med prosjektarbeid og problemløsning ved å bearbeide, organisere og drøfte et større materiale ut fra en høvelig metodikk –
##    Undervisnings- og eksamensspråk
##    Undervisning
Mastergradsoppgaven er et selvstendig arbeid med veiledning.
Det oppnevnes vanligvis én veileder, men det kan ved siden av en hovedveileder oppnevnes en biveileder dersom temaet for oppgave tar for seg en kombinasjon av et faglig og fagdidaktisk tema som gjør dette nødvendig, og en hovedveileder ikke kan dekke begge deler. Veiledning gis individuelt, og i enkelte tilfeller også i grupper i form av avhandlingsseminarer e.l.
##    Eksamen
Arbeidskrav: Følgende arbeidskrav må være gjennomført og godkjent før man kan fremstille seg til eksamen: Ved starten av arbeidet med mastergradsoppgaven skal det leveres en prosjektskisse der det klargjøres hva som er tema og problemstilling for oppgaven, hva slags materiale den skal bygge på, hva slags teori og metode som er tenkt brukt, hvordan oppgaven er tenkt disponert, og hvordan det videre arbeidet med oppgaven er planlagt. Prosjektskissen skal godkjennes av veileder(ne).
Eksamen består av: Når eksamen i alle andre emner på lektorutdanningen er bestått, kan studenten framstille seg til endelig eksamen, i form av innlevering av masteroppgaven. Oppgaven skal være et kortere arbeid på 40-70 tekstsider (med ca. 2000 tegn pr. side). Dersom illustrasjoner og/eller materialpresentasjon er omfattende, kommer dette i tillegg til det vanlige sidetallet. Dersom oppgaven omfatter lyd- og bildemedier e.l., skal den likevel være på minst 40 tekstsider. Vanligvis skrives mastergradsoppgaven individuelt, men to eller tre studenter kan også skrive oppgave i fellesskap. Når to eller tre studenter skriver oppgave sammen, skal omfanget økes med henholdsvis 50 % og 100 %, og det skal framgå hva hver student har bidratt med. Mastergradsoppgaven må leveres inn innen 15. mai for evaluering i vårsemesteret og innen 1. november for evaluering i høstsemesteret.
Alle skriftlige arbeid er basert på følgende standard: Times New Roman, 12 pkt., 1,5 linjeavstand, 2,5 cm marg.
Vurderingsuttrykk
Bokstavkarakterer:
Mastergradsoppgaven vurderes med en karakterskala fra A-F, hvor A er beste karakter, E er dårligst og F er stryk/ikke bestått.
Kontinuasjonseksamen:
Ved karakteren F/ikke bestått til ordinær eksamen, har studenten anledning til å kontinuere. Frist for oppmelding til kontinuasjonseksamen er 15. januar for eksamener i høstsemesteret og 15. august for eksamener i vårsemesteret.
##    Pensum
Error rendering component
