##    Emnetype
##    Innhold
Emnet retter fokus mot barn og unges identitetsutvikling med særlig vekt på puberteten og de fysiologiske, kognitive psykososiale og kulturelle utviklingstrekk som preger denne livsfasen. Psykososialt er overgangen mellom barne- og ungdomsskolen er en fase som gjerne karakteriseres med begrep som endringer, brudd, utprøving, opprør og sårbarhet. Samtidig er det viktig å se barn og ungdom som sosialt og kulturelt konstruerte kategorier med innhold som varierer både historisk og romlig/kulturelt.
Det er slike perspektiver som inngår i emnet, og som skal gi teoretisk ballast, men også mer handlingsrettet kompetanse for å møte og legge til rette for læring, medvirkning og utvikling. I dette siste inngår også de aktuelle utfordringene som er knyttet til dagens oppvekstsituasjon, og spesielt den flerkulturelle og mediale utviklingen. Skolens møte med de utfordrende elever vil bli tematisert spesielt med fokus på hvilke handlingsalternativer læreren har.
##    Hva lærer du
Etter bestått emne skal studentene ha følgende læringsresultat:
Kunnskaper og forståelse
Studenten skal ha:
- kunnskap om selvoppfatning og identitetsutvikling generelt og skolens rolle som arena for elevenes identitetsprosjekter mer spesielt
- kunnskap om minoritetsgruppers utvikling og læring (flerkulturell identitet)
- kunnskap om media sin rolle i barn og ungdoms sosialisering og identitetsutvikling
- forståelse for tilpasningsmessige og atferdsmessige vansker hos ungdom i ulike perspektiv
- kunnskap om risikosoner og marginalisering
- kunnskap om tverretatlig samarbeid og multisystemiske tiltak i relasjon til problematferd i skolen
Ferdigheter
Studenten skal kunne:
- evne å formulere innsikt om ulike sider ved forholdet mellom ungdom, kultur og identitet
- evne å anvende ulike teorier og modeller som grunnlag for å forstå utviklingen av selvoppfatning og identitet
- evne å identifisere problemadferd, planlegge og reflektere over tiltak i møte med slik adferd i skolen
Kompetanse
Studentene skal:
- utvikle et helhetlig, teoriforankret blikk for hvordan identitet og selvoppfatning formes gjennom et komplekst samspill mellom individet og de ulike sosiale og kulturelle omgivelser, nære og fjerne, det er en del av
- være lydhør for elevenes stemmer og spesielt de med ulike lærevansker og/eller som ikke finner seg til rette innenfor skolens rammer
##    Undervisnings- og eksamensspråk
##    Undervisning
Undervisningen vil veksle mellom forelesninger og mer studentaktive arbeidsmåter som seminarer med arbeid med case/praksisfortellinger, rollespill og skriftlige fagtekster.
For nærmere informasjon om praksis, se egen praksisplan.
Emnet evalueres muntlig eller skriftlig minimum en gang hvert tredje år.
##    Eksamen
Følgende arbeidskrav må være godkjent før man kan framstille seg for eksamen:
- studentene skal i grupper på inntil 3 personer skrive en teoretisk oppgave på om lag 10 sider/4 000 ord med utgangspunkt i sentrale tema i emnet
- oppgaven presenteres muntlig og drøftes i gruppeseminarer
- 70 % obligatorisk deltakelse på undervisning
Eksamen består av:
- en 5-timers hjemmeeksamen. Studentene blir presentert for en case/praksisfortelling. Oppgaven går ut på å vise evne til å anvende relevante teorier for å analysere og drøfte casen/praksisfortellingen
Ved bedømming av eksamen benyttes karakterer etter en skala fra A til E for bestått, og F for ikke bestått, med A som beste karakter.
Ved karakteren F/ikke bestått tilbys kontinuasjonseksamen i begynnelsen av påfølgende semester.
##    Pensum
