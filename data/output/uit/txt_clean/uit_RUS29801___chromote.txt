##    Emnetype
Fordypningsoppgaven i russisk språk- eller litteraturvitenskap er obligatorisk for studenter på lektorutdanning med studieretning russisk.
Emnet kan ikke tas som enkeltemne.
##    Innhold
Fordypningsoppgaven skal gi studentene mulighet til å fordype seg i et avgrenset tema innenfor studieretningsfaget og forberede for mastergradsoppgaven ved å gi øvelse i akademisk skriving.
Tema for oppgaven velges i samråd med faglærer innenfor russisk språk eller litteratur/kultur. Tema kan velges i tilknytning til undervisningen i et 2000-emne som går i samme semester, eller med utgangspunkt i et tidligere 1000-emne.
Bestått fordypningsoppgave er en forutsetning for å kunne begynne på mastergradsdelen av studiet.
##    Hva lærer du
Etter bestått emne har du følgende læringsutbytte:
Kunnskaper
Du har:
- kunnskap om hvordan en kan utforme en språk- eller litteraturvitenskapelig problemstilling
- forståelse for hvordan en med utgangspunkt i egen problemstilling tilegner seg teori og/eller empirisk materiale for en selvstendig språk- eller litteraturvitenskapelig drøfting
- god innsikt i en avgrenset del av faget
Ferdigheter:
Du kan:
- presentere et faglig innhold på korrekt språk og med god framstillingsform
- drøfte et utvalgt tema ut fra ulike kilder og tilnærmingsmåter
- bruke kilder og referanser etter fagets akademiske standard
- behandle et faglig tema på en etisk forsvarlig måte
##    Undervisnings- og eksamensspråk
Undervisning/veiledning knyttet til fordypningsoppgaver i russisk blir gitt på russisk med norsk eller engelsk som støttespråk.
Fordypningsoppgaver i russisk språk- eller litteraturvitenskap skal skrives på russisk, norsk eller annet språk etter avtale med veileder.
##    Undervisning
Undervisningen består av veiledning som gis individuelt og/eller i gruppe. Om det gis gruppeveiledning, må studentene være forberedt på å legge fram problemstillingen og mindre deler av oppgaven til diskusjon der. Studentene vil få individuell veiledning i samband med valg av tema for oppgaven, etter innlevert oppgaveutkast om lag midtveis i semesteret og på hele oppgaven mot slutten av semesteret. Slik individuell veiledning forutsetter at studentene overholder frister satt av faglærer.
Alle emner midtveis-evalueres en gang i løpet en 3-årsperiode på bachelorgradsnivå. Studieprogramleder avgjør hvilken studieretning som skal evalueres per år, og hvilke emner som skal evalueres av studenter og lærer per år.
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
- Ved starten på semesteret skal studentene diskutere tema og opplegg for oppgaven pluss aktuell pensumlitteratur med faglærer og få dette godkjent
- rundt midtveis i semesteret, innen frist fastsatt av faglærer, skal det leveres inn et oppgaveutkast.
##    Mer info om vurderingsform oppgave
Fordypningsoppgaven skal være på rundt 15-20 sider, og skrives under veiledning om et selvvalgt tema godkjent av faglærer.
Det skal framgå i innholdet i oppgaven at pensumlitteratur er benyttet under arbeidet.
Oppgaven kan skrives av 2 eller 3 studenter i fellesskap. Omfanget av oppgaven må da økes, og studenter som skriver sammen får samme karakter.
##    Kontinuasjonseksamen
