##    Emnetype
Fordypningsoppgaven i russisk litteratur/kultur er obligatorisk for studenter på lektorutdanning med studieretning russisk.
Emnet kan ikke tas som enkeltemne.
##    Innhold
Fordypningsoppgaven skal gi deg mulighet til å fordype deg i et avgrenset tema innenfor studieretningsfaget og forberede for mastergradsoppgaven ved å gi øvelse i akademisk skriving.
Tema for oppgaven velges i samråd med faglærer innenfor litteratur-/kulturdelen av faget. Tema kan velges i tilknytning til undervisningen i et 2000-emne som går i samme semester, eller med utgangspunkt i et tidligere 1000-emne.
Bestått fordypningsoppgave er en forutsetning for å kunne begynne på mastergradsdelen av studiet.
##    Hva lærer du
Etter bestått emne har du følgende læringsutbytte:
Kunnskaper:
Du har:
- kunnskap om hvordan en kan utforme en litteratur-/kulturvitenskapelig problemstilling
- forståelse for hvordan en med utgangspunkt i egen problemstilling tilegner seg teori og/eller empirisk materiale for en selvstendig litteratur-/kulturvitenskapelig drøfting
- god innsikt i en avgrenset del av faget
Ferdigheter
Du kan:
- presentere et faglig innhold på korrekt språk og med god framstillingsform
- drøfte et utvalgt tema ut fra ulike kilder og tilnærmingsmåter
- bruke kilder og referanser etter fagets akademiske standard
- behandle et faglig tema på en etisk forsvarlig måte
##    Undervisnings- og eksamensspråk
Undervisning/veiledning knyttet til fordypningsoppgaver i russisk blir gitt på russisk med norsk eller engelsk som støttespråk.
Fordypningsoppgaver i russisk litteratur/kultur skal skrives på russisk, norsk eller annet språk etter avtale med veileder.
##    Undervisning
Undervisningen består av veiledning som gis individuelt og/eller i gruppe. Om det gis gruppeveiledning, må studentene være forberedt på å legge fram problemstillingen og mindre deler av oppgaven til diskusjon der. Studentene vil få individuell veiledning i samband med valg av tema for oppgaven, etter innlevert oppgaveutkast om lag midtveis i semesteret og på hele oppgaven mot slutten av semesteret. Slik individuell veiledning forutsetter at studentene overholder frister satt av faglærer.
Kvalitetssikring: Alle emner midtveis-evalueres en gang i løpet en 3-årsperiode på bachelorgradsnivå. Programstyret avgjør hvilken studieretning som skal evalueres per år, og hvilke emner som skal evalueres av studenter og lærer per år.
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
- Ved starten på semesteret skal studentene diskutere tema og opplegg for oppgaven pluss aktuell pensumlitteratur med faglærer og få dette godkjent
- Rundt midtveis i semesteret, innen frist fastsatt av faglærer, skal det leveres inn et oppgaveutkast.
##    Mer info om vurderingsform oppgave
Oppgaven skal være på ca. 15-20 sider, og skrives med veiledning om et selvvalgt tema godkjent av faglærer.
Det skal framgå av innholdet i semesteroppgaven at pensumet i emnet er benyttet under arbeidet med oppgaven.
Oppgaven kan skrives av 2 eller 3 studenter. Omfanget må da økes med henholdsvis 50 og 100%. Studenter som skriver sammen får samme karakter.
##    Kontinuasjonseksamen
