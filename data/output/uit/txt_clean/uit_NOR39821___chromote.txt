##    Emnetype
Emnet er obligatorisk for studenter på lektor i språk og samfunnfag for trinn 8-13, studieretning nordisk (studenter tatt opp på studieplanen/fagplanen som gjelder fra og med høsten 2013).
Emnet kan ikke tas som enkeltemne.
##    Innhold
Mastergradsoppgaven er et selvstendig vitenskapelig arbeid med et begrenset tema innenfor nordisk språkvitenskap. Oppgaven kan ta for seg 1) en faglig problemstilling av relevans for skolen eller 2) et faglig tema som er relevant i forhold til skolens læreplaner og som ses i lys av en fagdidaktisk problemstilling (en integrasjon av disiplinfag og fagdidaktikk). Dersom temaet er rent faglig, skal det kort redegjøres for hvordan dette er relevant for skolen.
Tema for mastergradsoppgaven bestemmes av studenten i samråd med veileder(e). En forutsetning for godkjenning av tema, er at faggruppa har den nødvendige veiledningskompetansen på temaet. Oppgaven kan gjerne skrives i tilknytning til et større forskningsprosjekt eller med utgangspunkt i et undervisningsemne i nordisk språk.
##    Hva lærer du
Etter bestått emne har studenten følgende læringsutbytte:
Kunnskaper:
Studenten har:
- grundig kunnskap om og stor forståelse av et avgrensa område av faget
- kunnskap om problemstillingens relevans, legitimering og praksis i faget i skolen dersom oppgaven helt eller delvis omhandler et fagdidaktisk tema
- kjennskap til aktuelle etiske krav og retningslinjer for forskningsfeltet
- grunnlag for videre forskning innenfor faget
Ferdigheter:
Studenten kan:
- formulere et forskningsspørsmål og planlegge et metodisk opplegg for ei utforsking av spørsmålet
- mestre litteratursøk og bruk av forskningslitteratur
- analysere data fra undersøkelsen og drøfte og konkludere ut fra forskningsspørsmålet
- reflektere over emnet i et skolefaglig perspektiv dersom oppgaven helt eller delvis omhandler et fagdidaktisk tema
- utforme et større skriftlig arbeid i et klart og korrekt språk
Kompetanse:
Studenten kan:
- analysere et tema som er relevant for undervisning i skolen på et tilfredsstillende teoretisk og metodisk grunnlag
- arbeide selvstendig med prosjektarbeid og problemløsning ved å bearbeide, organisere og drøfte et større materiale ut fra en høvelig metodikk
##    Undervisnings- og eksamensspråk
Undervisningsspråk: Norsk.
Eksamensspråk: Norsk
Målform: bokmål eller nynorsk.
##    Undervisning
Mastergradsoppgaven er et selvstendig vitenskapelig arbeid med veiledning. Det oppnevnes vanligvis én veileder, men det kan ved siden av en hovedveileder oppnevnes en biveileder dersom temaet for oppgaven tar for seg en kombinasjon av et faglig og fagdidaktisk tema som gjør dette nødvendig, og en hovedveileder ikke kan dekke begge deler. Veiledning gis individuelt, og i enkelte tilfeller også i grupper i form av avhandlingsseminarer e.l.
Kvalitetssikring av emnet:
Alle emner evalueres en gang i løpet av programperioden. Studieprogramleder avgjør hvilke emner som skal evalueres av studenter og lærer per år.
## Timeplan
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
##    Mer info om vurderingsform oppgave
Når eksamen i alle andre emner på lektorutdanningen er bestått, kan studenten framstille seg til endelig eksamen, i form av innlevering av masteroppgaven. Dersom studenten ikke har bestått alle andre emner, må det foretas en vurdering om kandidaten kan levere sin mastergradsoppgave i det aktuelle semesteret eller ikke.
Oppgaven skal være et lengre arbeid på 40-70 tekstsider. Dersom illustrasjoner og/eller materialpresentasjon er omfattende, kommer dette i tillegg til det vanlige sidetallet. Dersom oppgaven omfatter lyd- og bildemedier e.l., skal den likevel være på minst 40 tekstsider. Vanligvis skrives mastergradsoppgaven individuelt, men to eller tre studenter på samme kull kan også skrive oppgave i fellesskap. Når to eller tre studenter skriver oppgave sammen, skal omfanget økes med henholdsvis 50 % og 100 %, og det skal framgå hva hver student har bidratt med.
##    Kontinuasjonseksamen
