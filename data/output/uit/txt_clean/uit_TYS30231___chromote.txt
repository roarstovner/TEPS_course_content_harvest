##    Emnetype
##    Innhold
Emnet er et prosjekt- og forskningsorientert spesialemne knyttet til et lengre opphold (fem uker) på en tyskspråklig skole. Studenten velger tema og framgangsmåte for forskningsprosjektet i samråd med faglærer og den aktuelle skolen.
Man kan også undersøke didaktiske og/eller pedagogiske problemstillinger som for eksempel hvordan den aktuelle skole arbeider med faglig og sosial integrering av ulike elevgrupper (bl.a. i språkundervisningen), eller hvordan elever med tysk som andrespråk undervises. Dersom studenten har engelsk eller et annet språkfag som fag 2 eller har tilstrekkelige språkkunnskaper, vil det være aktuelt å se på hvordan fremmedspråkundervisning organiseres og gjennomføres.
Arbeidet kan eventuelt også fokusere på likheter og ulikheter mellom norsk og tysk skole med den aktuelle skolen som eksempel eller se på skolens rolle i det norske og/eller det tyske samfunnet .
Studenten velger selv egnede metoder og kilder. Det vil i hovedsak være aktuelt å bruke kvalitative undersøkelsesmetoder som deltakende observasjon i klasserommet (at man følger en klasse eller en lærer) eller av møter, eller dybdeintervju av utvalgte intervjupartnere. Aktiv deltakelse i undervisning avtales med skolen.
Første del av emnet er en planleggingsfase med jevnlig undervisning og veiledning. Denne delen tar også for seg forskningsetiske retningslinjer.
I løpet av oppholdet på skolen samles data inn. Studenten skal føre forskningslogg over relevante hendelser, erfaringer, samtaler, møter og refleksjoner fra arbeidsdagen. Tekstbiter fra forskningsloggen kan også brukes i selve oppgaven. Etter oppholdet følger etterarbeid og innlevering av eksamen. Emnet krever at studenten arbeider prosjektorientert, er løsningsorientert, aktiv og selvstendig.
##    Hva lærer du
Etter bestått emne har studentene følgende læringsutbytte:
Kunnskaper
Studenten har:
- spesialisert innsikt i utvalgt tema for prosjektet
- gode kunnskap om ulike perspektiver i forhold til utvalgt tema
- inngående kunnskaper om planlegging og gjennomføring av et avgrenset forskningsprosjekt
- god innsikt i utvalgte forskningsmetoder
- kunnskaper om forskningsetiske retningslinjer
Ferdigheter
Studenten kan:
- planlegge og gjennomføre et avgrenset forskningsprosjekt i samarbeid med en tyskspråklig skole
- bruke relevant metoder for å samle inn informasjon og kunnskap (data)
- analysere innsamlet data på en kritisk og reflektert måte
- arbeide prosjektorientert, selvstendig, løsningsorientert og innovativt
- følge forskningsetiske retningslinjer
##    Undervisnings- og eksamensspråk
##    Undervisning
30 undervisningstimer i form av blokkundervisning før avreise (i tidsrommet august - midten av oktober). Fem ukers opphold i tyskspråklig skole (tidsrom: oktober/november). Nettbasert veiledning i løpet av oppholdet. To timer undervisning etter oppholdet, samt veiledning.
Alle emner evalueres en gang i løpet av programperioden. Programstyret avgjør hvilke emner som skal evalueres av studenter og lærer per år.
##    Eksamen
Følgende arbeidskrav må være gjennomført og godkjent før man kan fremstille seg til eksamen:
- innlevering av prosjektskisse/ arbeidsplan innen uke 38
- minst én veiledningssamtale i løpet av oppholdet
- innlevering utkast til semesteroppgave innen uke 48/49 med påfølgende veiledning
Eksamen er todelt. Den består av:
- Semesteroppgave med individuelt tema. Omfang: ti sider
- Forskningslogg leveres inn som vedlegg til semesteroppgaven.
Emnet vurderes med bokstavkarakterer fra A-F, der F er ikke-bestått. Ved karakter F/ikke bestått tilbys kontinuasjonseksamen i begynnelsen av påfølgende semester. Ved gyldig forfall tilbys utsatt eksamen i begynnelsen av påfølgende semester. Frist for oppmelding til kontinuasjonseksamen er 15. januar for eksamen i høstsemesteret og 15. august for eksamen i vårsemesteret.
Error rendering component
