##     Søknadsfrist
##    Emnetype
Emnet inngår i sjette semester i lektorutdanningen trinn 8-13, studieretning tysk.
Emnet kan tas som enkeltemne, men det anbefales forkunnskaper tilsvarende årsstudium i tysk.
##    Opptakskrav
Generell studiekompetanse eller realkompetanse. Anbefalte forkunnskaper: emner tilsvarende årstudium i tysk (60 studiepoeng 1000-nivå i tysk).
Søknadskode 9199 - Enkeltemner lavere grad (ikke realfag)
##    Innhold
Grammatikken hjelper oss å forstå systemet til et språk. Om man ønsker å bli tysklærer, finnes det flere gode grunner hvorfor akkurat grammatikken blir en viktig del av den kunnskapen man har bruk for. Som lærer er man et viktig språklig forbilde for elevene. Dermed er det viktig å beherske språksystemet godt når man selv bruker språket i klasserommet. Samtidig blir formidlingen av språksystemet en sentral del av språkundervisningen. For å kunne formidle (deler av) det tyske språksystemet til elevene i klasserommet, må man selv ha gode kunnskaper om dette systemet og vite mye om hvordan systemet best kan formidles videre. Dessuten krever læreplanen for fremmedspråk i skolen at elevene utvikler og får selvinnsikt i egen språklæring. Også dette forutsetter gode kunnskaper i språksystemet man jobber med.
Den grunnleggende grammatikken (morfologi, syntaks og fonetikk) er blitt gjennomgått i TYS-1000-emnene. I dette emnet kommer vi tilbake til noen av temaene og utvider med flere som er relevante for tyskundervisningen. Vi jobber bl.a. med imperativ og konjunktiv, aktiv og passiv, modale hjelpeverb og relativsetninger.
Formidlingen av grammatiske kunnskaper og ferdigheter i tyskundervisningen krever gode faglige og didaktiske kunnskaper hos læreren. I studiet jobbes det mye med ulike didaktiske tilnærminger, bl.a. bruken av multimedia, nettstøttede hjelpemidler og lignende.
##    Hva lærer du
Etter bestått emne har studentene følgende læringsutbytte:
Kunnskap
Studenten har kunnskap om
- hvordan imperativformer dannes og brukes
- hvordan utvalgte konjunktivformer dannes og brukes
- forskjellen mellom bruken av aktive og passive verbalformer
- bruken av modale hjelpeverb
- hvordan relativsetninger dannes og brukes.
Alle disse kunnskapene er spesielt relatert til arbeidet med språket i klasserommet og formidlingen av kunnskaper og ferdigheter til elever.
Ferdigheter
Studenten kan:
- danne og bruke de formene som ble nevnt ovenfor.
- kan forklare og formidle («lære bort») i tysk-klasserommet hvordan disse formene dannes og brukes.
##    Undervisnings- og eksamensspråk
##    Undervisning
Seminar, organisert som blokkundervisning relatert til temaene.
Til sammen ca. 30 timer.
Kvalitetssikring av emnet: Alle emner evalueres en gang i løpet av programperioden. Programstyret avgjør hvilke emner som skal evalueres av studenter og lærer per år.
##    Eksamen
Arbeidskrav:
Følgende arbeidskrav må være gjennomført og godkjent innen fastsatt frist av faglærer før man kan fremstille seg til eksamen:
Det leveres 2 kortere arbeidskrav i løpet av semesteret. Begge arbeidskravene inneholder både oppgaver knyttet til egenkompetanse relatert til temaene og oppgaver knyttet til adekvat formidling av temaene til elever, bl.a. ved bruk av multimedia.
Eksamensordning: Mappeevaluering som består av to komponenter:
- Innlevering av et multimedialt arbeide (video, powerpoint med lyd eller lignende) der kandidaten illustrerer hvordan han/hun ønsker å formidle et selvvalgt aspekt innenfor ett av temaene som ble tatt opp på kurset, til elever. Denne delen gjøres hovedsakelig på tysk, men norsk kan brukes på de delene der dette oppleves som didaktisk hensiktsmessig.
- En kort begrunnelse av valgt tema for a-delen og valgt framgangsmåte. Denne delen av oppgaven skrives på tysk. Lengde: ca. 1-3 A4-sider
Alle skriftlige arbeid er basert på følgende standard: Time New Roman, 12 pkt, 1,5 linjeavstand, 2,5 cm marg.
Det settes en samlet innleveringsdato for begge delene ca. 2 uker etter undervisningsslutt.
Vurderingsuttrykk:
Eksamen vurderes med bokstavkarakter A-F, der F regnes som stryk.
Kontinuasjonseksamen:
Ved karakter F/ikke bestått tilbys kontinuasjonseksamen i begynnelsen av påfølgende semester. Ved gyldig forfall tilbys utsatt prøve i begynnelsen av påfølgende semester. Frist for oppmelding til kontinuasjonseksamen/utsatt prøve er 15. august (for emner med ordinær eksamen i vårsemesteret). Ny eksamensdato kunngjøres i Studentweben et par uker etter oppmeldingsfristen.
##    Pensum
