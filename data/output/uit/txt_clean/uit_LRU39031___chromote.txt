##    Emnetype
##    Innhold
##    Hva lærer du
Som læringsresultat skal studentane etter bestått emne ha:
Kunnskapar og forståing
Studenten skal ha kunnskap om:
- å formulere forskingsfokus og problemstilling, og om kva som gjer eit forskingsspørsmål godt
- korleis forskingsspørsmål er avgjerande for val av teoretiske perspektiv og forskingsmetode
- analyse der ein aktivt brukar teori for å beskrive og tolke empiri, for å forstå og forklare eigne funn, og for å argumentere for dei resultata ein har
- teori og forsking som er særleg relevant innanfor masteroppgåva sitt fokus
- særpreget til ein matematikkdidaktisk master i forhold til praksisfeltet, matematikkfaglege og didaktiske teoriområde.
Ferdigheiter
Studenten skal kunne:
- dokumentere arbeidet skriftleg, på ein ryddig og oversiktleg måte og etter innarbeidde krav
- formidle plan, gjennomføring og resultat
- orientere seg innanfor matematikkdidaktisk litteratur.
Kompetanse
Studenten skal:
- evne å planleggje, gjennomføre eit forskingsarbeid i høve til etiske og akademiske krav
- evne å kommunisere forskingsarbeid som skriftleg akademisk tekst, og munnleg gjennom framlegg og samtalar
- ha utvikla evna til å behandle eit tema kritisk og på tilfredsstillande teorietisk og metodisk grunnlag.
##    Undervisnings- og eksamensspråk
##    Undervisning
Sjølvstendig arbeid med rettleiing. Emnet blir avslutta med ein open masterkonferanse der masterstudentane deltar med å presentere masterprosjektet sitt. Det blir gitt tilbakemelding på presentasjonane.
Emnet blir evaluert munnleg eller skriftleg minimum ein gong kvart tredje år.
##    Eksamen
Følgjande arbeidskrav må vere godkjende før ein kan framstille seg til eksamen:
- deltaking i responsgrupper. Kvar student har hovudansvar for å gi førebudd respons til ein medstudent og også delta i responsgrupper
- obligatorisk rettleiing
Eksamen består av:
Mastergradsoppgåva kan skrivast individuelt eller i ei gruppe på to studentar. Omfang 40-50 sider/16.000-20.000 ord (60/75 sider 24.000-30.000 ord dersom oppgåva blir skrive i gruppe). Det er også mogleg å nytte dokumentasjons- og framstillingsformer som kombinerer ulike media (skrift, bilde, film, lyd). I slike tilfelle må ein avtale form og omfang med rettleiar.
Når eksamen i obligatoriske emne og valemne er bestått, kan studenten framstille seg til endeleg eksamen, i form av innlevering av mastergradsoppgåva.
Ved bedømming av eksamen blir karakterar nytta etter ein skala frå A til E for bestått, og F for ikkje bestått, med A som beste karakter.
Ved karakteren F kan mastergradsoppgåva leggast fram for ny sensur i bearbeidd eller supplert form.
