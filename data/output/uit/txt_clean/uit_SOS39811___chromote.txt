##    Emnetype
Emnet er obligatorisk for studenter på lektor i språk og samfunnsfag trinn 8-13, studieretning sosiologi.
Når eksamen i alle andre emner på lektorutdanningen er bestått, kan studenten framstille seg til endelig eksamen, i form av innlevering av masteroppgaven. Dersom studenten ikke har bestått alle andre emner, må det foretas en vurdering om kandidaten kan levere sin mastergradsoppgave i det aktuelle semesteret eller ikke.
Emnet kan ikke tas som enkeltemne.
##    Innhold
Mastergradsoppgaven er et selvstendig arbeid med et begrenset tema innenfor sosiologi.
Oppgaven kan ta for seg:
1) en faglig problemstilling av relevans for skolen eller
2) et faglig tema som er relevant i forhold til skolens læreplaner og som ses i lys av en fagdidaktisk problemstilling (en integrasjon av disiplinfag og fagdidaktikk).
Tema for mastergradsoppgaven bestemmes av studenten(e) i samråd med veileder(e). Oppgaven kan gjerne skrives i tilknytning til et større forskningsprosjekt eller med utgangspunkt i et undervisningsemne.
##    Hva lærer du
Etter bestått emne har studenten følgende læringsresultat:
Kunnskaper
Studenten har:
- grundig kunnskap om, og stor forståelse av, et avgrensa område av faget, spesielt om det er en oppgave med rent faglig tema
- kunnskap om problemstillingens relevans, legitimering og praksis i faget i skolen i den grad det er en oppgave med mer eller mindre fagdidaktisk tema
- kjennskap til aktuelle etiske krav og retningslinjer for forskningsfeltet
- grunnlag for videre forskning innenfor faget
Ferdigheter
Studenten kan:
- formulere et forskningsspørsmål og planlegge et metodisk opplegg for ei utforsking av spørsmålet
- mestre litteratursøk og bruk av forskningslitteratur
- analysere data fra undersøkelsen og drøfte og konkludere ut fra forskningsspørsmålet
- reflektere over emnet i et skolefaglig perspektiv om det er en oppgave med fagdidaktisk tema
- utforme et større skriftlig arbeid der det gjøres greie for arbeidet i et klart og korrekt språk
Kompetanse
Studenten kan:
- behandle et tema, innenfor et felt som er relevant for undervisning i skolen, kritisk og på tilfredsstillende teoretisk og metodisk grunnlag
- jobbe selvstendig med prosjektarbeid og problemløsning ved å bearbeide, organisere og drøfte et større materiale ut fra en høvelig metodikk
##    Undervisnings- og eksamensspråk
##    Undervisning
Mastergradsoppgaven er et selvstendig arbeid med veiledning.
Fagmiljøet i sosiologi vil arrangere et orienteringsmøte om masteroppgaven i løpet av 8. semester.
Masterseminar: Det gis kollektiv veiledning i masterseminaret ''Forskningsdesign'', inntil 8 dobbelttimer. Prosjektskissen utvikles i tilknytning til seminaret i løpet av 9. semester på studiet og skal leveres 1. oktober. Arbeidsinnsatsen dette semesteret tilsvarer 10 studiepoeng (skissen, pluss f.eks. søknad NSD, rekruttering av informanter, gjennomføring av intervju, innhenting av dokumenter), og inngår i de 40 studiepoengene i masteroppgaven (jfr. studieplanen).
I tillegg til kollektiv veiledning kan det i masterseminaret bli tilbudt EndNote-kurs, gjesteforelesere, bedriftsbesøk eller lignende som kan knyttes til sosiologifaget.
Det oppnevnes veileder fra fagmiljøet, men det kan ved siden av en hovedveileder oppnevnes en biveileder dersom temaet for oppgaven tar for seg et rent fagdidaktisk tema eller en kombinasjon av et faglig og fagdidaktisk tema som gjør dette nødvendig, og en hovedveileder ikke kan dekke begge deler. Denne veiledningen gis individuelt.
## Timeplan
##  Eksamen
##    Mer info om vurderingsform oppgave
Oppgaven skal være et kortere arbeid på 50-60 tekstsider (20 000-24 000 ord). Dersom illustrasjoner og/eller materialpresentasjon er omfattende, kommer dette i tillegg til det vanlige sidetallet. Dersom oppgaven omfatter lyd- og bildemedier e.l., skal den likevel være på minst 35 tekstsider.
Vanligvis skrives mastergradsoppgaven individuelt, men to eller tre studenter på samme kull kan også skrive oppgave i fellesskap. Når to eller tre studenter skriver oppgave sammen, skal omfanget økes med henholdsvis 50 % og 100 %, og det skal framgå hva hver student har bidratt med.
##    Mer info om vurderingsform muntlig eksamen
Kandidaten(e) får en foreløpig karakter basert på den innleverte mastergradsoppgaven. Karakteren kan endres med inntil én karakter fra den foreløpige karakteren etter en justerende muntlig eksamen.
Når to eller tre kandidater skriver oppgave sammen, skal det gjennomføres felles muntlig eksamen med alle kandidatene tilstede. Ved en slik felles muntlig eksamen vurderes kandidatene individuelt, slik at endelig karakter kan bli ulik for kandidatene.
##    Kontinuasjonseksamen
