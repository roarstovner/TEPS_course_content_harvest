##    Emnetype
Emnet er et fagvalg i grunnskolelærerutdanning for 1.-7. trinn. Emnet kan ikke tas som enkeltemne.
Forkunnskapskrav: Jf. opptakskrav og progresjonskrav i studieplanen for grunnskolelærerutdanning for 1.-7. trinn.
##    Innhold
Emnet bygger på emnene fra 1000-nivå og gir dypere innsikt i språk, språklæring, litteratur og kulturell egenart i de engelsktalende land. I fordypningsemnet vil studenten styrke sine ferdigheter i å bruke engelsk skriftlig og muntlig. Studenten skal også videreutvikle sine teoretiske, analytiske og didaktiske ferdigheter. Emnet består av to deler:
Språklæring og kommunikasjon
Denne delen bygger videre på grunnlaget som legges i grunnleggende engelsk 1.-7. og 5.-10. trinn (fellesemne) og går dypere inn i forhold ved engelsk som verdensspråk, ulike former for språkbruk og språklæringsprosesser og språklæringsstrategier. I denne delen videreutvikles kunnskaper og ferdigheter i å bruke ordforråd og idiomatiske strukturer, rettskriving, uttale og grammatikk, samt fagdidaktisk kompetanse i å undervise i engelsk. I tillegg dreier denne delen seg om å øke analytisk, metaspråklig og interkulturell kompetanse for å undervise og veilede flerspråklige elever.
Kultur, samfunn og litteratur
Denne delen tar for seg utvalgte emner innenfor samfunnsliv, litteratur og andre kulturelle uttrykk fra den engelskspråklige verden. Et bredt spekter av teksttyper vil danne grunnlag for studentenes egen kunnskap og refleksjon samt være utgangspunkt for praktiske undervisningsopplegg.
Undervisningen vil i stor grad være tematisert slik at de to delene integreres når det er naturlig.
##    Hva lærer du
Etter bestått emne har studentene følgende læringsutbytte:
Kunnskaper
Studenten har:
- kunnskap om lydsystemet i engelsk, ordforråd og språkets grammatiske struktur fra komparativt perspektiv som grunnlag for læringsfremmende tilbakemeldinger til elevene om korrekt språkbruk
- kunnskap om ulike språklæringsteorier, strategier og metoder som fremmer språkutvikling, med spesielt fokus på begynneropplæring
