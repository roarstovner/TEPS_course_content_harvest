##    Emnetype
Emnet er obligatorisk i grunnskolelærerutdanningen for 5.-10. trinn. Emnet kan ikke tas som enkeltemne.
Forkunnskapskrav
Jf. opptakskrav og progresjonskrav i studieplanen for grunnskolelærerutdanning for 5.-10. trinn.
Anbefalte forkunnskaper
Emnet bygger på kunnskaper, ferdigheter og kompetanse studentene skal ha tilegnet seg i PEL-faget 1. og 2. år, samt kunnskaper, ferdigheter og kompetanse tilegnet gjennom arbeid med FoU-emner og i praksis.
## Studiepoengreduksjon
Du vil få en reduksjon i antall studiepoeng (som oppgitt under), dersom du avlegger eksamen i dette emnet og har bestått følgende emne(r) fra før av:
##    Innhold
##    Hva lærer du
Etter bestått emne har studentene følgende læringsutbytte:
Kunnskaper
Studenten har:
- avansert kunnskap om betydningen av et kulturelt mangfold for barn og unges oppvekstsvilkår, deriblant et særlig blikk på samiske, kvenske og minoritetsspråklige perspektiv
- inngående kunnskap om betydningen av kjønn, klasse, geografisk og kulturell tilhørighet som forutsetning for sosial rettferdighet i skolen
- inngående kunnskap om elevenes livssituasjon utenfor skolen; deres nettverk, nærmiljø og ungdomskultur, og den betydningen dette har for elevenes læring og sosialisering i skolen, med vekt på aldersgruppa 10 til 16 år
- inngående kunnskap om ulike mediers rolle i barn og unges sosialisering og identitetsutvikling
- avansert kunnskap om hvilken betydning kulturell kapital har for elevers opplevelse av tilhørighet, danning og inkludering i skolen
- utdypende kunnskap om foreldrerollen for elever i alderen 10 - 16 år, og om foreldreinvolvering i en mangfoldsrelatert sammenheng
- utdypende kunnskap om skolens rolle i dannelsen av elevenes selvoppfatning og identitetsutvikling, også i lys av et samfunn med kulturmangfold
Ferdigheter
Studenten kan:
- kritisk analysere den didaktiske virksomheten ut fra et forskningsbasert mangfoldsperspektiv
- legge til rette for samhandling i klasser og grupper preget av et mangfold, på 5. - 7. trinn og på ungdomstrinnet
- utvikle et helhetlig, forskningsbasert og teoriforankret blikk for hvordan identitet og selvoppfatning formes gjennom et komplekst samspill mellom individ og omgivelser, med særlig vekt på aldersgruppa 10 - 16 år
- utvikle et blikk for den enkelte i fellesskapet, med vekt på profesjonsetikk
Kompetanse
Studenten kan:
- drive klasseledelse som gir elevene i aldersgruppen 10 til 16 år rom for å ta styring over egen læringssituasjon, både som individ og i samspill med gruppen
- aktivt bidra til å anerkjenne foreldre og foresattes kulturelle bakgrunn og kompetanse som ressurs for samarbeidet med skolen, og legge til rette for foreldreinvolvering
- kritisk reflektere over sin egen kulturpedagogiske praksis, med bakgrunn i en forståelse for at alle har et kulturelt ståsted som utgangspunkt for sin livsverden
- identifisere og analysere kulturpedagogiske utfordringer i skolehverdagen
- anvende forskningsbasert kunnskap som grunnlag for sin lærerrolle, i møtet med skolens mangfold
##    Undervisnings- og eksamensspråk
##    Undervisning
Undervisningen tilbyr varierte læringsaktiviteter; diskusjoner, framlegg, rollespill og andre dramafaglige arbeidsmåter, FOU-prosjekter, ekskursjoner og tverrfaglig arbeid, organisert som seminarer, forelesninger og prosjektarbeid.
Den profesjonsfaglige digitale kompetansen utvikles gjennom aktiv bruk av digitale verktøy og innhold som integreres gjennom undervisningen.
Kvalitetssikring av emnet
Emnet evalueres i henhold til instiuttets retningslinjer.
Praksis
For nærmere informasjon om praksis, se egen praksisplan.
## Timeplan
##    Pensum
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
Følgende arbeidskrav må være gjennomført og godkjent før man kan fremstille seg til eksamen:
- En multimodal tekst som tar for seg en kulturpedagogisk utfordring, og som presenteres for medstudenter og faglærere.
- Et faglig blogginnlegg med tema innen kulturpedagogikk, identitet og danning. Teksten skal ha et omfang på rundt 1500 ord og arbeides med gjennom hele semesteret. Teksten skal publiseres offentlig.
- 70 % deltakelse i undervisningen
##    Kontinuasjonseksamen
