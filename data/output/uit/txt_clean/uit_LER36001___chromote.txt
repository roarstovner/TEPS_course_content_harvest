##    Emnetype
Emnet er obligatorisk i grunnskolelærerutdanningen for 1.-7. trinn. Emnet kan ikke tas som enkeltemne.
Forkunnskapskrav
Jf. opptakskrav og progresjonskrav i studieplanen for grunnskolelærerutdanning for 1.-7. trinn.
Omfang
Praksis gjennomføres i grupper på inntil fire studenter.
Fire uker praksis i høstsemesteret og to uker praksis i vårsemesteret.
##    Obligatorisk forkunnskapskrav
##    Innhold
De to siste studieårene skal studenten videreutvikle sin lærerkompetanse. Praksisstudiet skal i syklus 2 gi en inngående kunnskap om læreprosesser, lærerens tilrettelegging for læring av fag og forsknings- og utviklingsarbeid. I dette emnet er det fokus på:
- Læringsledelse og dypere forståelse av elevmangfold
- Forsknings- og utviklingsarbeid relatert til skolen
- Utvikling av endringskompetanse
- Skolen som lærende organisasjon og samarbeid med andre institusjoner
Praksis kan gjennomføres på en distriktsskole eller i utlandet.
##    Hva lærer du
Etter bestått emne har studentene følgende læringsutbytte:
Kunnskaper
Studenten har
- inngående kunnskap om læreprosesser, tilrettelegging av undervisning, arbeidsmåter og vurderingsformer som fremmer inkluderende klasse- og læringsmiljø
- inngående kunnskap om barns utvikling, læring og danning i ulike sosiale, flerkulturelle kontekster og om hvordan kunnskapen kan anvendes for å tilpasse opplæringen til alle elevers forutsetninger og behov
- inngående kunnskap om konkret forsknings- og utviklingsarbeid i praksisskolen
Ferdighet
Studenten kan
- ta ansvar for å utvikle og lede inkluderende, kreative, trygge og helsefremmende læringsmiljøer der opplæringen tilpasses elevenes behov
- gjennomføre profesjonsrettete, praksisrelevante, selvstendige og avgrensede forsknings-og utviklingsprosjekt i tråd med forskningsetiske normer
Kompetanse
Studenten kan
- anvende sine kunnskaper og ferdigheter til å involvere og bygge relasjoner til elever og foresatte
- bidra aktivt til endringsprosesser i skolen
- kritisk vurdere egen og andres praksis med referanse til teori og forskning
- styrke internasjonale og flerkulturelle perspektiv ved skolens arbeid, stimulere til demokratisk deltakelse og bærekraftig utvikling
##    Undervisnings- og eksamensspråk
##    Undervisning
Praksisperiodene har hovedvekt på læringsledelse og utvikling av studentenes selvstendighet og profesjonsfaglige kompetanse. Studentene skal arbeide mer selvstendig på 4. studieår enn tidligere og skal i hovedsak ha nokså frie rammer til å bestemme hvordan de skal løse undervisningsoppgavene. Studentene skal undervise i egne studiefag, men praksisstudiene kan for øvrig foregå innenfor hele fagkretsen på 1.-7. årstrinn.
Praksisoppdrag
I høstpraksis skal studentene gjennomføre et prosjektarbeid i samarbeid med praksisskolen som er inspirert av innovative arbeidsmåter og/eller pedagogisk entreprenørskap, og som planlegges og evalueres i emnet LER-3000.
For vårpraksisgjelder: Planlegge og gjennomføre et undervisningsopplegg knyttet til studentens masterfag. Opplegget planlegges og evalueres i masteremnet.
Kvalitetssikring
Emnet evalueres i henhold til instituttets retningslinjer.
## Timeplan
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
Følgende arbeidskrav må være gjennomført og godkjent før man kan fremstille seg til eksamen:
- Deltakelse i all praksisopplæring inkludert praksisforberedende møter og etterarbeid
- 90 % oppmøte i praksis
- Planlegge og gjennomføre undervisningen som inkluderer alle elevers behov
- Videreutvikle digital praksismappe med dokumentasjon av egen profesjonskompetanse
- Notat med utviklingsmål som bygger på vurderingsrapporten fra 3. studieår
- Skriftlig gruppeavtale for praksisgruppa
- Skriftlig egenvurdering høst/vår
- Evaluering høst/vår
##    Kontinuasjonseksamen
