##     Søknadsfrist
1. juni (for emner som tilbys i høstsemesteret).
Søknadskode 9371 - Enkeltemner på masternivå. I merknadsfeltet må du oppgi emnekoden på emnet du søker opptak til.
##    Emnetype
Emnet inngår i masterdelen av lektorutdanning trinn 8-13, studieretning tysk.
Emnet kan tas som enkeltemne av studenter/søkere som er kvalifisert for opptak til masternivå i tysk (se beskrivelse av opptakskrav under).
##    Opptakskrav
##    Innhold
Læreplanen for fremmedspråk definerer innsikt i egen språklæring og språkbruk som ett av hovedområdene for språkundervisningen og fører opp «Språklæring og flerspråklighet» som ett av kjerneelementene i faget.
Hvordan lærer jeg språk(et)? Hvordan bruker jeg språk(et)? Dette er hovedspørsmålene som er underliggende i alle språklæringssituasjonene. Skal man finne svar på dem, må både språklæreren og språkelevene kaste et forskende blikk på egen og de andres språklæring og språkbruk. Med utgangspunkt i elevenes morsmål og eventuelle andre språk de behersker eller holder på å lære undersøkes aspekter ved innlæringen og bruken av målspråket tysk. Det vil da for eksempel settes fokus på aspekter som fleksjon, ordstilling og lignende. Kurset gir innsikt i grunnleggende teorier innenfor språklæring og språkformidling.
Dessuten reflekteres det over
a) hvordan man kan få innsikt i egen språklæring og språkbruk som voksen og skolert språklærer og
b) hvordan det kan legges til rette for at elevene selv kan forske på egen språklæring og språkbruk.
##    Hva lærer du
Etter bestått emne har studentene følgende læringsutbytte:
Kunnskap
Studenten har:
- inngående kunnskap om viktige språklæringsteorier
- inngående kunnskap om viktige språkformidlingsteorier
- svært gode kunnskap om egnede forskningsmetoder med tanke på innblikk i egen språklæring og språkbruk
Ferdigheter
Studenten kan:
- finne fram til, anvende og vurdere egnede forskningsmetoder med tanke på innblikk i egen språklæring og språkbruk
- finne fram til, anvende og vurdere egnede forskningsmetoder med tanke på elevenes innblikk i egen språklæring og språkbruk
##    Undervisnings- og eksamensspråk
##    Undervisning
Seminar som krever mye egenaktivitet. Undervisningen organiseres som blokk-undervisning med hovedtyngden av undervisningen i august / september. I undervisningen inngår både campusundervisning og digitale tilbud. Kurset omfatter omtrent 24- 30 t.
Kurset kan også tilbys som rent nettbasert kurs, da med ca. 24 t webinarer (eller en kombinasjon). Kurset tilbys i høstsemestrene, men vil etter avtale også kunne tilbys som selvstudiumsvariant om våren.
##    Eksamen
Følgende arbeidskrav må være gjennomført og godkjent før man kan fremstille seg til eksamen: Det gis 1 arbeidskrav som må leveres i undervisningsuke 8. Studenten skal skissere og kritisk vurdere et undervisningsopplegg for et egenvalgt klassetrinn som gjør det mulig for elevene å få et innblikk i egen språklæring og/eller språkbruk.
Eksamen består av: Semesteroppgave, ca. 10 sider.
Alle skriftlige arbeider er basert på følgende standard: Times New Roman, 12 pkt., 1,5 linjeavstand, 2,5 cm marg.
Semesteroppgavens oppgavetekst leveres ut i undervisningsuke 9. Det tilbys veiledning av faglærer underveis. Dato for innlevering fastsettes i begynnelsen av semesteret.
Eksamen vurderes med bokstavkarakter A-F, der F regnes som stryk. Ved karakter F/stryk tilbys kontinuasjonseksamen i begynnelsen av påfølgende semester. Ved gyldig forfall tilbys utsatt prøve i begynnelsen av påfølgende semester. Frist for oppmelding til kontinuasjonseksamen/utsatt prøve (via Studentweben) er 15. januar (for emner med ordinær eksamen i høstsemesteret). Ny eksamensdato kunngjøres i Studentweben i begynnelsen av februar (for emner med ordinær eksamen i høstsemesteret).
##    Pensum
