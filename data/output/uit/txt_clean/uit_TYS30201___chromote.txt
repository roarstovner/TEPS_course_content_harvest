##    Emnetype
##    Innhold
Emnet tar utgangspunkt i læreplanens kjerneelementer og læreplanmål og setter disse i relasjon til språklæringsteorier, språklærings- og språkbruksstrategier og til ulike grammatiske aspekter knyttet til tysk som målspråk.
Språklæringsforskningen peker på at det kreves gode grammatiske kunnskaper og ferdigheter både for å kunne forstå og ta i bruk et språk. Disse må suppleres med gode kunnskaper og ferdigheter knyttet til bruken av språklærings- og språkbruksstrategier i ulike situasjoner Dette gjelder for alle brukere av et fremmedspråk, men ikke minst for lærere i et fremmedspråkfag, som vil måtte fungere som rollemodell med tanke på språkbruk og som aktiv formidler.
Grammatikk samt språklærings- og språkbruksstrategier utgjør derfor en viktig del av den kunnskapen og de ferdighetene man som lærer (og elev) har bruk for. I tråd med læreplanens krav vil formidlingen av vesentlige aspekter av språksystemet være en sentral del av språkundervisningen i skolen. Dessuten krever læreplanen for fremmedspråk i skolen at elevene utvikler og får innsikt i egen språklæring og språkbruk. Dette forutsetter både gode kunnskaper i språksystemet man jobber med og mer allmenne språklærings- og språkbruksstrategier.
Emnet gir anledning til å se nærmere på utvalgte aspekter innenfor tysk grammatikk (i videste forstand):
I. preposisjoner og deres bruk i adverbialfraser og preposisjonalobjekter.
II. bruken av utvalgte Konjunktiv- og Konditionalis-former
III. ordstilling i bisetninger
IV. det tyske kasussystemet
V. faste forbindelser mellom verb og substantiv og pronomen/ nominalfraser
Det forventes at studenten setter seg inn i alle nevnte områdene som et grunnlag (basis-læring) og fordyper seg i to av disse (dybde-læring).
Selve studiet er todelt:
a) I del A rettes søkelyset mot studentene selv. Studentene arbeider med egne kunnskaper og ferdigheter, samt egne erfaringer knyttet til relevante språkbruks- og språklæringsstrategier. Disse kunnskapene skal inngå i studentenes egenkompetanse og skal danne grunnlag for arbeidet i klasserommet og formidlingen av kunnskaper og ferdigheter til elever.
b) I del B rettes søkelyset mot formidlingen i en norsk skolekontekst. Studentene arbeider med didaktiske problemstillinger knyttet til en praktisk rettet formidling der enkeltelevenes språklæring og språkbruk står i sentrum.
##    Anbefalte forkunnskaper
##    Hva lærer du
Etter bestått emne har studentene følgende læringsutbytte:
Kunnskaper
Studenten har kunnskaper om:
- hvordan ulike utvalgte språklige strukturer dannes og brukes.
- hvordan disse strukturene beskrives i ulike grammatiske oppslagsverk og innenfor ulike lingvistiske rammer.
- hvilke språklærings- og språkbruksstrategier som vil kunne være relevante.
Ferdigheter
Studenten kan:
- danne og bruke strukturene i kortere og lengre tekster med tanke på muntlig og skriftlig kommunikasjon i relevante språkbrukssituasjoner.
- forklare og formidle («lære bort») hvordan disse formene dannes og brukes i relevante skriftlige og muntlige språkbrukssituasjoner.
- selv ta i bruk relevante språklærings- og språkbruksstrategier i omgang med korte og lengre muntlige framstillinger og skriftlige tekster.
- forklare og formidle («lære bort») hvordan relevante språklærings- og språkbruksstrategier tas i bruk ved resepsjon og produksjon av muntlige og skriftlige tekster.
Kompetanse
Studenten kan:
- både selv danne og bruke de utvalgte språklige strukturene og forklare og formidle disse i en norsk skolekontekst.
- ta i bruk relevante språklærings- og språkbruksstrategier og formidle bruken av disse til elevene.
- vurdere, utvikle, velge ut og ta i bruk egnete hjelpemidler (både digitale, tradisjonelle, oppslagsverk og lignende) med tanke på faglig og didaktisk egnethet i tråd med språklæringsteoriene og læreplanen LK20.
##    Undervisnings- og eksamensspråk
##    Undervisning
Emnet krever at studentene arbeider selvstendig og under veiledning enten individuelt eller i mindre arbeidsgrupper.
Del A (utvikling av egenkompetanse)
I begynnelsen av semesteret (uke 33 og 34) tilbys det kortere oversiktsseminarer, organisert som blokkundervisning på campus, relatert til temaområdene I til V, se ovenfor. Denne undervisningen er felles for alle og obligatorisk.Deretter velger hver enkelt student i samråd med faglærer de to områdene som vedkommende kommer til å fordype seg i. Fordypningsarbeidet vil organiseres som selvstudium under veiledning.Fordypningsarbeidet i denne delen munner ut i to kortere muntlige presentasjoner for faglærerne og medstudenter ved et obligatorisk felles webinar i uke 40 (arbeidskrav 1).
Del B (fagdidaktisk arbeid)
Undervisningen organiseres som workshops rundt de utvalgte grammatiske temaområdene og finner sted både på campus og digitalt. Fokus legges på valg og utvikling av passende læremateriell, bruk av hjelpemidler og elevaktive læringsformer. Hver student legger fram minst et eget bidrag (arbeidskrav 2, se nedenfor). Tidspunktene for workshopene I-IV avtales i samråd mellom studentene og faglærerne.
Undervisningen omfatter ca. 30 timer.
##    Siste eksamenstermin
##    Pensum
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
Det leveres 2 arbeidskrav i løpet av semesteret.
- Arbeidskrav 1 er knyttet til egenkompetanse relatert til de valgte fordypningstemaene i del A. Det legges fram to kortere muntlige bidrag ved et fordypningswebinar i uke 40 (se ovenfor). Minst ett av disse skal være et individuelt arbeid, det andre kan være et samarbeidsprosjekt med en medstudent.
- Arbeidskrav 2 er knyttet til formidlingen av temaene til elever, bl.a. ved bruk av multimedia og elevaktive læringsformer (del B). Under workshopene I-IV (se ovenfor) presenterer hver student minst 1 undervisningsopplegg relatert til ett av de grammatiske temaene. Det forventes at også bruken av passende språklærings- og språkbruksstrategier inkluderes.
Begge arbeidskravene skal i hovedsak utføres på tysk.
Begge arbeidskrav bedømmes med «godkjent/ikke godkjent».
##    Mer info om mappevurdering
Eksamen består av 2 deler:
a) Innlevering av et multimedialt arbeide (video, powerpoint med lyd eller lignende) der kandidaten illustrerer hvordan han/hun ønsker å formidle et selvvalgt aspekt innenfor ett av temaene som ble tatt opp på kurset, til elever. Denne delen gjøres hovedsakelig på tysk, men norsk kan brukes på de delene der dette oppleves som didaktisk hensiktsmessig.
b) En kort begrunnelse av valgt tema for a-delen, valgt framgangsmåte og refleksjoner rundt temaet i lys av for eksempel læreplanmålene eller lignende i læreplanen LK 20. Denne delen av oppgaven leveres som et muntlig statement på tysk, tatt opp som video. Lengde: ca. 5-10 minutter.
##    Kontinuasjonseksamen
