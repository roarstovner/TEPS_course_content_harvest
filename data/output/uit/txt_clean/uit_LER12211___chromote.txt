##    Emnetype
Emnet er obligatorisk i grunnskolelærerutdanningen for 1.-7. trinn. Emnet kan ikke tas som enkeltemne.
Forkunnskapskrav
Jf. opptakskrav og progresjonskrav i studieplanen for grunnskolelærerutdanning for 1.-7. trinn.
## Studiepoengreduksjon
Du vil få en reduksjon i antall studiepoeng (som oppgitt under), dersom du avlegger eksamen i dette emnet og har bestått følgende emne(r) fra før av:
##    Innhold
##    Hva lærer du
Etter bestått emne har studentene følgende læringsutbytte:
Kunnskaper
Studenten har matematisk kunnskap om:
- måling og måleenheter
- måling som verktøy og måleusikkerhet
- geometri, mønster og transformasjoner
- algebra og tall
- sannsynlighet og statistikk
- begynneropplæring og grunnleggende ferdigheter
Studenten har kunnskap om elevenes matematiske tenking og:
- hvordan elever utvikler ferdigheter, kunnskaper og forståelse i tema i emnet
- misoppfatninger og vansker knyttet til tema i emnet
Studenten har kunnskap om undervisning i matematikk og:
- kjenner til hvordan man kan undervise for at elevene skal oppnå ulike typer kunnskap som fakta, ferdigheter, begrepsstrukturer, strategier og holdninger
- ulike representasjoner og betydningen disse kan ha for elevers læring
- kjenner til prinsippene i elevaktiv undervisning og hvordan elever kan lære matematikk av hverandre
- om bruk av ulike læremidler, både digitale og andre, og muligheter og begrensninger ved slike læremidler
- overgangen mellom barnehage og 1. trinn
Ferdigheter
Studenten skal kunne:
- utføre regneoperasjoner knyttet til tema i emnet
- lede undervisning med fokus på ulike typer kunnskap og elevaktivitet
- anvende sin matematiske kunnskap og kunnskap om undervisning i matematikk knyttet til tema i emnet
- anvende materiell til å konkretisere matematiske begreper og ideer
- anvende IKT i undervisningen på en hensiktsmessig måte
- vurdere elevers matematiske kompetanse
- kan analysere og vurdere elevers argumentasjon og løsningsmetoder ut fra ulike perspektiv på kunnskap og læring
Kompetanse
Studenten har kompetanse i å:
- planlegge undervisning med fokus på progresjon og tilpasset opplæring
- vurdere elevsvar og evaluere egen undervisning
##    Undervisnings- og eksamensspråk
##    Undervisning
Studentene skal fordype seg i kompleksiteten i den grunnleggende matematikken, nøkkelkunnskaper og sentrale elementer i matematisk kunnskap. Studentene vil møte et variert utvalg av undervisnings- og læringsformer som individuelt arbeid, gruppearbeid, forelesninger og seminarer.
For å studere hvordan elever tenker vil det brukes video der elever løser oppgaver, aktiviteter og diskusjoner. For å studere hvordan man planlegger og gjennomfører undervisning vil man prøve ut materiell, analysere video av undervisning og diskutere hva som skiller god og dårlig undervisning.
Kvalitetssikring
Emnet evalueres i henhold til instituttets retningslinjer.
Praksis
For nærmere informasjon om praksis, se egen praksisplan.
## Timeplan
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
Følgende arbeidskrav må være gjennomført og godkjent før man kan fremstille seg til eksamen:
- 70 % deltakelse på undervisning
- skriftlig besvarelse (maks 3000 ord) om begynneropplæringen i et av emnets matematiske tema som viser kunnskap om elevenes matematiske tenkning og kunnskap om undervisning i matematikk
- test i regneferdigheter
- produsere og/eller vurdere en multimodal læringsaktivitet
- muntlig presentasjon innenfor et matematisk tema i emnet med respons fra medstudenter
##    Kontinuasjonseksamen
