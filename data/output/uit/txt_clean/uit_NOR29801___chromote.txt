Fordypningsoppgaven er obligatorisk for studenter på lektorutdanning trinn 8-13 med studieretning nordisk, men studentene kan velge mellom oppgave i språk (denne emnebeskrivelsen) eller litteratur/kultur (se egen emnebeskrivelse).
For å kunne ta emnet, må studenten ha tatt alle 1000-emnene i nordisk som har vært tilbudt tidligere i studieløpet, og fått godkjent praksis.
Bestått fordypningsoppgave er en forutsetning for å kunne begynne på mastergradsdelen av studiet.
Emnet kan ikke tas som enkeltemne.
##    Innhold
Fordypningsoppgaven skal gi studentene mulighet til å fordype seg i et avgrenset tema innenfor studieretningsfaget og forberede for mastergradsoppgaven ved å gi øvelse i akademisk skriving.
Tema for oppgaven velges i samråd med faglærer innenfor språkdelen av faget. Tema kan velges i tilknytning til undervisningen i et 2000-emne som går i samme semester, eller med utgangspunkt i et tidligere 1000-emne.
##    Hva lærer du
Etter bestått emne har studentene følgende læringsutbytte:
Kunnskaper
Studenten har:
- kunnskap om hvordan en kan utforme en språkvitenskapelig problemstilling
- forståelse for hvordan en med utgangspunkt i egen problemstilling tilegner seg teori og/eller empirisk materiale for en selvstendig språkvitenskapelig drøfting
- god innsikt i en avgrenset del av faget
Ferdigheter
Studenten kan:
- presentere et faglig innhold på korrekt språk og med god framstillingsform
- drøfte et utvalgt tema ut fra ulike kilder og tilnærmingsmåter
- bruke kilder og referanser etter fagets akademiske standard
- behandle et faglig tema på en etisk forsvarlig måte
##    Undervisnings- og eksamensspråk
Undervisning/veiledning knyttet til fordypningssoppgaver i nordisk blir gitt på norsk eller annet skandinavisk språk.
Fordypningsoppgaver skal skrives på nynorsk.
##    Undervisning
Undervisningen består av veiledning som gis individuelt og/eller i gruppe. Om det gis gruppeveiledning, må studentene være forberedt på å legge fram problemstillingen og mindre deler av oppgaven til diskusjon der. Studentene vil få individuell veiledning i samband med valg av tema for oppgaven, etter innlevert oppgaveutkast om lag midtveis i semesteret og på hele oppgaven mot slutten av semesteret. Slik individuell veiledning forutsetter at studentene overholder frister satt av faglærer.
Kvalitetssikring av emnet:
Alle emner evalueres en gang i løpet av programperioden. Studieprogramleder avgjør hvilke emner som skal evalueres av studenter og lærer per år.
## Timeplan
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
- ved starten på semesteret skal studentene diskutere tema og opplegg for oppgaven pluss aktuell pensumlitteratur med faglærer og få dette godkjent
- om lag midtveis i semesteret - innen frist fastsatt av faglærer - skal det leveres inn et oppgaveutkast
##    Mer info om vurderingsform oppgave
Eksamen består av:
- en fordypningsoppgave/semesteroppgave som skal leveres innen oppgitt frist
Målform på eksamen: nynorsk
Oppgaven skal være på ca. 15 sider og skrives under veiledning om et selvvalgt tema godkjent av faglærer.
Det skal framgå av innholdet i oppgaven at pensumet i emnet er benyttet under arbeidet med oppgaven.
Etter avtale med faglærer kan oppgaven skrives av to eller tre studenter i fellesskap. Omfanget av oppgaven må da økes med henholdsvis 50 og 100 %. Studenter som skriver oppgave sammen, får samme karakter.
Bestått fordypningsoppgave er en forutsetning for å kunne begynne på mastergradsdelen av studiet.
Alle skriftlige arbeider er basert på følgende standard: Times New Roman, 12 pkt., 1,5 linjeavstand, 2,5 cm marg.
##    Kontinuasjonseksamen
