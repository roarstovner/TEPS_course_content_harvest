##    Emnetype
Emnet er et fagvalg i grunnskolelærerutdanningen for 5.-10. trinn. Emnet kan ikke tas som enkeltemne.
Forkunnskapskrav:
Jf. opptakskrav og progresjonskrav i studieplanen for grunnskolelærerutdanning for 5.-10 trinn.
Det anbefales gode forkunnskaper i engelsk.
## Studiepoengreduksjon
Du vil få en reduksjon i antall studiepoeng (som oppgitt under), dersom du avlegger eksamen i dette emnet og har bestått følgende emne(r) fra før av:
##    Innhold
Emnet skal gi studentene grunnleggende kunnskap om engelsk språk, språklæring og didaktikk for undervisning på barne- og ungdomstrinnet. I tillegg vil det jobbes med studentenes egen skrivekompetanse, inkludert akademisk skriving.
Emnet inneholder følgende to hovedkomponenter, som i stor grad integreres:
Verdensspråket engelsk: grammatikk og fonologi
Denne delen gir ei teoretisk innføring i grunnleggende grammatikk og fonologi. Fokuset vil være på standardspråk. Emnet er også kontrastivt idet det pekes på forskjeller og ulikheter mellom engelsk og norsk og i noen grad mellom engelsk og andre språk.
Språklæring og didaktikk:
Denne delen gir ei grunnleggende innføring i sentrale forskningsfunn og hypoteser innen språktilegnelse, med fokus på andrespråktilegnelse. Andre viktige temaer er gjeldende læreplaner og tilpasset opplæring i engelsk.
##    Hva lærer du
Etter bestått emne har studentene følgende læringsutbytte:
Kunnskaper
Studenten har:
- grunnleggende kunnskaper om ordtilfanget og om strukturer i engelsk fra lyd- til tekstnivå
- kjennskap til vesentlige forskjeller mellom engelsk og norsk
- grunnleggende kunnskap om hvordan barn og unge lærer språk
- kjennskap til læreplanverket, nasjonale prøver, ulike oppslagsverk og læremidler som kan benyttes i språkundervisninga, herunder digitale ressurser
- grunnleggende kunnskap om skriving, inkludert akademisk skriving
Ferdigheter
Studenten kan:
- bruke engelsk muntlig og skriftlig, sikkert og selvstendig
- gjøre rede for grunnleggende elementer i oppbygginga av det engelske språket ved hjelp av fagterminologi
- gjøre rede for vesentlige forskjeller mellom engelsk og norsk
- planlegge og lede varierte og differensierte læringsaktiviteter som fremmer dybdelæring og utvikling av de grunnleggende ferdighetene
- utvikle elevenes språklæringskompetanse, dvs. øke deres bevissthet om ulike læringsstrategier, og om hvilke som fungerer for dem selv
- utvikle elevenes kommunikative kompetanse, dvs. deres evne til å bruke engelsk tilpasset ulike situasjoner
- skrive en tekst som følger grunnleggende prinsipper for akademisk skriving
Kompetanse
Studenten kan:
- arbeide selvstendig og sammen med andre for å tilrettelegge for elevers språklige læring og utvikling
- formidle relevant fagstoff og kommunisere på engelsk på en måte som er tilpassa elever i grunnskolen
- utveksle synspunkter og erfaringer med andre med bakgrunn innenfor fagområdet og gjennom dette bidra til utvikling av god praksis
- vedlikeholde og utvikle sin egen språklige og didaktiske kompetanse
##    Undervisnings- og eksamensspråk
##    Undervisning
Studentene vil møte et variert utvalg av undervisnings- og læringsformer, og får erfaring med arbeidsformer som kan benyttes i grunnskolen, inkludert arbeid med digitale verktøy. Gruppearbeid vil være en sentral arbeidsform. Det legges opp til at studentene får prøvd ut sin kompetanse i praksis.
Kvalitetssikring
Emnet evalueres i henhold til instituttets retningslinjer.
Praksis
For nærmere informasjon om praksis, se egen praksisplan.
## Timeplan
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
Følgende arbeidskrav må være gjennomført og godkjent før man kan fremstille seg til eksamen:
- 70 % deltakelse på undervisning
- en muntlig preget oppgave (presentasjon, intervju o.l)
- 3-4 skriftlige innleveringer
##    Kontinuasjonseksamen
