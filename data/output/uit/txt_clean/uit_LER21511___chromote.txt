##    Emnetype
Emnet er et fagvalg i grunnskolelærerutdanningen for 1.-7. trinn. Emnet kan ikke tas som enkeltemne.
Forkunnskapskrav
Jf. opptakskrav og progresjonskrav i studieplanen for grunnskolelærerutdanning for 1.-7. trinn.
##    Obligatorisk forkunnskapskrav
##    Innhold
Emnet bygger på emnene fra 1000-nivå og gir dypere innsikt i språk, språklæring, litteratur og kulturell egenart i de engelsktalende land. I fordypningsemnet vil studenten styrke sine ferdigheter i å bruke engelsk skriftlig og muntlig. Studenten skal også videreutvikle sine teoretiske, analytiske og didaktiske ferdigheter. Emnet består av to komponenter:
Språklæring og kommunikasjon
Denne delen bygger videre på grunnlaget som legges i LER-1150B og går dypere inn i forhold ved engelsk som verdensspråk, ulike former for språkbruk og språklæringsprosesser og språklæringsstrategier. Studentene skal videreutvikle sitt muntlige og skriftlige engelsk samt sin fagdidaktiske kompetanse. De skal også øke sin analytiske, metaspråklige og interkulturelle kompetanse for å undervise og veilede flerspråklige elever.
Kultur, samfunn og litteratur
Denne delen tar for seg utvalgte emner innenfor samfunnsliv, litteratur og andre kulturelle uttrykk fra den engelskspråklige verden. Et bredt spekter av teksttyper vil danne grunnlag for studentenes egen kunnskap og refleksjon samt være utgangspunkt for praktiske undervisningsopplegg.
##    Hva lærer du
Etter bestått emne har studentene følgende læringsutbytte:
Kunnskaper
Studenten har:
- kunnskap om lydsystemet i engelsk, ordforråd og språkets grammatiske struktur fra komparativt perspektiv som grunnlag for læringsfremmende tilbakemeldinger til elevene om korrekt språkbruk
