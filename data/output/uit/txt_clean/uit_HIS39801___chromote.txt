##    Emnetype
##    Innhold
I løpet av de to siste semestrene på studiet skal studentene, under veiledning, skrive en mastergradsoppgave. Mastergradsoppgaven er et selvstendig studium.
Normalt bygger mastergradsoppgaven på prosjektskissa studentene utarbeidet i HIS-3001 Forskningsdesign med metode. Mastergradsoppgaven kan
- være innrettet mot en avgrenset historisk periode med relevans for skolen, basert på historiske kilder og/eller litteratur. Oppgaven kan være av realhistorisk, historiografisk eller teoretisk/metodisk art.
eller
- være rettet mot et historiefaglig tema som er relevant for skolens læreplaner og som ses i lys av en fagdidaktisk problemstilling.
Studentene står fritt i valg av tema og periode for mastergradsoppgaven, forutsetningen er at instituttet har den nødvendige veiledningskompetansen på perioden/tematikken.
Arbeidet med mastergradsoppgaven er fordelt over to semester, først 10 studiepoeng i niende semester og endelig 30 studiepoeng i det tiende og siste semesteret.
Den ferdige mastergradsoppgaven skal ha en lengde på 50-70 sider (med ca. 400 ord pr. side linjeavstand 1,5).
##    Hva lærer du
Etter bestått emne har studentene følgende læringsutbytte:
Kunnskaper
Studenten har:
- Spesialisert innsikt i et særskilt område av historiefaget.
- Inngående kunnskap om historiefagets metode, tradisjoner og samfunnsmessige egenart.
- En kritisk og selvstendig holdning til kildemateriale og faglige framstillinger.
Ferdigheter
Studenten kan:
- Handtere store informasjonsmengder og kan systematisere, strukturere, dokumentere og framstille historisk fagstoff.
- Analysere historiefaglige og/eller fagdidaktiske problemstillinger.
- Selvstendig framstille historiske fenomen eller problemområde med bruk av historiefaglige teorier, metoder og fagets forskingshistorie.
- Under veiledning gjennomføre et selvstendig, avgrenset forskningsarbeid basert på kildemateriale og historiefagets teori og metode, i samsvar med gjeldende forskningsetiske normer.
Kompetanse
Studenten
- Kan utføre en avgrensa historiefaglig analyse og gi en god framstilling av problemområdet.
- Kjenner historiefagets eigenart og har kunnskap om faget sine begrep og uttrykksformer.
- Kan problematisere og reflektere rundt begrep, teorier og metode innen historiefaget og historiefagets fagdidaktikk.
##    Undervisnings- og eksamensspråk
##    Undervisning
Normalt vil det bli gitt undervisning i form av seminarer og individuell veiledning.
Seminarene er felles for alle på ved lektorutdanningen 8-13, studieretning historie. Normalt arrangeres det to seminarer niende semester og tre tiende semester. På masterseminarene deltar studentene aktivt med å legge fram, kommentere og diskutere tekster og kapittelutkast. Det forventes aktiv deltakelse på masterseminarene.
Det gis individuell veiledning med å finne fram til relevant forskingslitteratur, valg av tema, problemstilling, teori og metode for oppgaven og oppgavens innhold og struktur. Studentene har normalt fått tildelt veileder før de to semestrene arbeidet med mastergradsoppgaven pågår tar til, tildelingen skjer med utgangspunkt i prosjektskissa studentene utarbeidet i HIS-3001 Forskningsdesign med metode. Studentene skal minimum ha tre møter med veileder, og studenten skal legge fram tekst på minst to av veiledningsmøtene. Det er utarbeidet en egen mastergradskontrakt for HIS-3980 Mastergradsoppgave i historie for lektorutdanningen 8-13, denne skal signeres av student og veileder.
Det legges vekt på studentaktive læringsformer, både muntlig og skriftlig.
Det er krav til stor egeninnsats fra studentene.
Alle emner evalueres en gang i løpet av programperioden. Studieprogramleder avgjør hvilke emner som skal evalueres av studenter og lærer per år.
## Timeplan
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
- Framlegg av ett kapittelutkast (10-20 sider) på masterseminaret.
- Tre møter med veileder, av disse skal studenten legge fram tekst på minst to av veiledningsmøtene.
##    Mer info om vurderingsform oppgave
Når eksamen i de øvrige obligatoriske og valgfrie emnene (til sammen 260 stp) som inngår i lektorutdanninga 8-13 studieretning historie er bestått, kan studenten framstille seg til endelig eksamen, i form av innlevering av mastergradsoppgaven med påfølgende muntlig eksamen. Frist for innlevering er 15. mai i vårsemesteret og 1. november i høstsemesteret.
Masteroppgaven skal være en faglig avhandling på 50-70 tekstsider (med ca. 400 ord pr. side linjeavstand 1,5).
Dersom illustrasjoner, vedlegg og/eller materialpresentasjon er omfattende, kommer dette i tillegg til det vanlige sidetallet. Dersom oppgaven omfatter lyd- og bildemedier e.l., skal den likevel være på minst 50 tekstsider.
##    Mer info om vurderingsform muntlig eksamen
Endelig karakter settes etter en justerende muntlig eksamen, der eksamenskommisjonen vil stille spørsmål som berører masteroppgaven.
Muntlig eksamen kan justere resultetet én karakter opp eller ned.
##    Kontinuasjonseksamen
