##    Emnetype
Emnet er et fagvalg i grunnskolelærerutdanning for 1.-7. og 5.-10. trinn, og for master i fagdidaktikk. Emnet kan ikke tas som enkeltemne. Emnet kan tas som videreutdanning av lærere.
Forkunnskapskrav
Jf. opptakskrav og progresjonskrav i studieplanen for grunnskolelærerutdanning for 1.-7. og 5.-10. trinn, eller jf. opptakskrav for master i fagdidaktikk.
##    Opptakskrav
##    Innhold
Masteremnet videreutvikler studentens evne til å fortolke, vurdere og bruke tekst i undervisning. Det gir studenten dypere kunnskaper om teori og forskning knyttet til tekst og lesing og danner et grunnlag for å formulere en masteroppgave innenfor disse feltene. Emnet tar utgangspunkt i et utvidet tekstbegrep og inkluderer et bredt utvalg tekster og teksttyper av ulike format fra utvalgte epoker og kontekster. Både kanoniske skjønnlitterære verk, tegneserieromaner og moderne dataspillnarrativer knyttes opp til ulike teorier om lesing og tekstforståelse, og til utvikling av kritisk tekstkompetanse (literacy). Til sammen gir dette grunnlag for diskusjoner om hva som kan og bør være engelskfagets rolle i spenningsfeltet mellom tradisjon og samtidens tekster.
Veiledet akademisk skriving på engelsk er et sentralt element i dette emnet.
##    Hva lærer du
Etter bestått emne har studentene følgende læringsutbytte:
Kunnskaper
Studenten har:
- kunnskap om sentrale teorier om lesing og forståelse av tekster
- gode kunnskaper om utvalgte litteraturhistoriske og kulturhistoriske perioder
- forståelse av teksters rolle i undervisning i språkfag sett fra ulike fagdidaktiske perspektiv
- forståelse av teksters rolle i undervisning i språkfag i henhold til gjeldende og tidligere læreplaner
Ferdigheter
Studenten kan:
- bruke nyanserte og bevisste kriterier for valg av tekst i forskjellige pedagogiske sammenhenger i engelskundervisning
- analysere litterære og andre tekster ut fra ulike teoretiske perspektiver
- forberede, planlegge og tilrettelegge for lesing av, diskusjon og skriving om ulike tekster tilpasset pedagogisk kontekst og tekstenes egenart
- skrive og redigere avanserte akademiske tekster på engelsk
- beherske skriftlig engelsk på et høyt nivå tilpasset ulike kontekster
Kompetanse
Studenten kan:
- begrunne ulike tilnærminger til tekstbasert undervisning i engelsk ut fra litteraturteoretiske og fagdidaktiske posisjoner
- bruke et vidt spekter av tekster for å oppnå konkrete læringsmål i engelskfaget
##    Undervisnings- og eksamensspråk
##    Undervisning
Studentene vil møte et variert utvalg av undervisnings- og læringsformer, i tillegg til forelesninger og seminarer. Gjennom studiet legges det opp til at både faglig kunnskap, språkferdigheter og fagdidaktisk kompetanse utvikles gjennom utprøving i praksis.
Kvalitetssikring
Emnet evalueres i henhold til instituttets retningslinjer.
Praksis
For nærmere informasjon om praksis, se egen praksisplan.
## Timeplan
##  Eksamen
## Obligatoriske arbeidskrav:
Følgende arbeidskrav må være gjennomført og godkjent før man kan framstille seg til eksamen:
##    Mer info om arbeidskrav
- To skriftlige oppgaver på ca. 1500 ord hver (unntatt referanser) basert på oppgitt emne innen tekstanalyse, litteraturteori, narrativ teori og/eller tekstdidaktikk
- En skriftlig oppgave på ca. 3000 ord (unntatt referanser) med de to foregående tekstene i bearbeidet versjon. Det gis veiledning underveis.
For studenter på master i grunnskolelærerutdanning for 1.-7. trinn og 5.-10. trinn gjelder også følgende arbeidskrav:
- En tekst hvor man anvender faglitteratur og praksiserfaringer for å reflektere over sin faglige utvikling som lærer, særlig i masterfaget.
##    Kontinuasjonseksamen
