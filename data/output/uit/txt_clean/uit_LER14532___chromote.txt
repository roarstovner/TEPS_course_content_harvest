##    Emnetype
Emnet er et fagvalg i grunnskolelærerutdanning for 1.-7. trinn og 5.-10. trinn. Emnet kan ikke tas som enkeltemne.
Forkunnskapskrav: Jf. opptakskrav og progresjonskrav i studieplanen for grunnskolelærerutdanning for 1.-7. og 5.-10. trinn.
## Studiepoengreduksjon
Du vil få en reduksjon i antall studiepoeng (som oppgitt under), dersom du avlegger eksamen i dette emnet og har bestått følgende emne(r) fra før av:
##    Innhold
##    Hva lærer du
Etter bestått emne har studentene følgende læringsutbytte:
Kunnskaper
Studenten har:
- grunnleggende kunnskaper i sentrale religions- og livssynsdidaktiske emner, herunder religions- og livssynsfagets historie i Norge, fagets egenart og sentrale styringsdokumenter. Didaktiske utfordringer bl.a. knyttet til ulike representasjoner og mangfold av religioner og livssyn vil stå sentralt. Fagdidaktiske spørsmål vil dessuten inngå i de enkelte undertemaene
- kunnskaper om religioner og livssyn med hensyn til historisk utvikling, utbredelse, hovedretninger og mangfold, viktige tekster, sentrale lærepunkter, høytider, estetikk og etikk, ulike praksiser og samtidige uttrykksformer.
- kunnskaper om sentrale kristne retninger - nasjonalt og lokalt
- grunnleggende kunnskaper om teoretiske perspektiver på forholdet mellom samfunn og religion og livssyn, herunder sekulariseringsprosesser, globalisering og migrasjon.
- kunnskaper i sentrale temaer innen grunnlagsetikk, blant annet normative etiske modeller og representanter for disse
- kunnskaper om særtrekk ved nordnorsk religiøsitet, herunder folkereligiøsitet, læstadianisme, og førkristen samisk religion
- grunnleggende kunnskaper i kvalitative forskningsmetoder
Ferdigheter
Studenten kan:
- planlegge, gjennomføre og evaluere KRLE-undervisning med vekt på innhold, målpresisering, samt tilpasse undervisning den enkelte elevs kulturelle og religiøse bakgrunn
- bruke grunnlagsetiske teorier i møte med områdeetiske spørsmål i KRLE-undervisningen
- tilegne seg forskningsbasert kunnskap om religioner og livssyn og anvende denne kunnskapen i KRLE-undervingen
Kompetanse Studenten skal
- kunne drøfte forskjellige syn på religions- og livssynsfagets egenart og rolle i skolen
- kunne drøfte forskjellige teorier om den rolle og betydning religion og livssyn har for enkeltindivid og samfunn
- kunne redegjøre og ta stilling til etiske spørsmål som gjelder skole og elev
##    Undervisnings- og eksamensspråk
##    Undervisning
Undervisningsformene vil bestå av forelesninger, seminarundervisning, gruppearbeid og selvstudium. Forelesningene vil primært gi oversiktskunnskaper, mens seminarundervisningen vil være en arena der teori møter praksisnære spørsmål. Seminarundervisningen vil gi mulighet for en rekke studentaktive arbeidsmåter.
Antall undervisningstimer utgjør om lag 75 timer, inkludert seminar.
Kvalitetssikring av emnet
Alle emner evalueres en gang i løpet av programperioden.
Praksis
For nærmere informasjon om praksis, se egen praksisplan.
##    Eksamen
Følgende arbeidskrav må være gjennomført og godkjent før man kan fremstille seg til eksamen:
- deltakelse på kurs i kvalitative metoder.
- innlevering av et skriftlig FOU-arbeid knyttet opp mot religion og livssyn
- et gruppearbeid basert på selvstendig datainnsamling gjennom kvalitative metoder
- fagdidaktisk skriftlig oppgave på 1500 ord
- 70 % deltakelse på undervisning
Eksamen består av:
- En 4-timers skoleeksamen
Eksamen vurderes med bokstavkarakter A-F, der F regnes som stryk.
Ved karakter F/ikke bestått tilbys kontinuasjonseksamen i begynnelsen av påfølgende semester. Ved gyldig forfall tilbys utsatt eksamen i begynnelsen av påfølgende semester.
