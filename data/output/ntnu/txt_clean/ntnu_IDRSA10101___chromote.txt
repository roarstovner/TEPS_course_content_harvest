## Om emnet
## Faglig innhold
Emnet skal gi en innføring i teori som omfatter individ, samhandling, og unges aktivitet relatert til kroppsøving, idrettsfag og barne- og ungdomsidretten. Individperspektivet vil i hovedsak sette søkelys på barn og ungdoms selvoppfatning, motivasjon, utvikling og læring. Samhandlingsperspektivet vil sette søkelys på sosiale prosesser og forholdet mellom ulike aktører (lærer/trener, utøver/elev) i aktivitet, trening, idrett og kroppsøving. De unges aktivitet innenfor rammene av kroppsøving/idrettsfag og idrett, sees i et større samfunnsperspektiv. Gruppedynamikk vil være den overordne rammen som de ulike temaene forstås innunder.
## Læringsutbytte
Kunnskapsmål - Studenten skal ha:
- innsikt i teorier om gruppedynamikk og hvordan disse kan legge rammer for, og påvirker undervisning i kroppsøving og idrettsfag
- sentrale læringsteorier som kan relateres til kroppsøving og idrettsfag
- innsikt i barn og ungdoms utvikling, selvoppfatning og motivasjon
Ferdighetsmål - Studenten skal kunne:
- faglig planlegge og gjennomføre målorientert undervisning i kroppsøving/idrettsfag
- bruke observasjon som verktøy i arbeidet med å faglig evaluere målorientert undervisning i kroppsøving/idrettsfag
- få erfaring fra samarbeid med medstudenter og reflektere over egen rolle og gruppas dynamikk
## Læringsformer og aktiviteter
4 timer forelesning og 2 timer øving/praksis per uke. Enkelte uker er avsatt til skrivearbeid. Det skal skrives semesteroppgaver hvor studenten faglig har planlagt, gjennomført, evaluert (ved hjelp av observasjon) og drøftet en målorientert undervisningstime tiltenkt kroppsøving/idrettsfag (studentstyrt aktivitet). Emnet er adgangsbegrenset og forbeholdt studenter på 5-årige lektorprogram.
## Obligatoriske aktiviteter
- Semesteroppgaver
- Praksis (studentstyrt aktivitet)
## Spesielle vilkår
Begrenset opptak til undervisning. For nærmere opplysninger: https://i.ntnu.no/wiki/-/wiki/Norsk/Opptak+til+adgangsbegrensede+emner
Krever opptak til studieprogram:
Lektorutdanning i geografi for trinn 8 − 13 (MLGEOG)
Lektorutdanning i historie for trinn 8 – 13 (MLHIST)
Lektorutdanning i kroppsøving og idrettsfag for trinn 8 − 13 (MLKIDR)
Lektorutdanning i samfunnsfag for trinn 8 – 13 (MLSAM)
Lektorutdanning i språkfag for trinn 8 – 13 (MLSPRÅK)
## Anbefalte forkunnskaper
IDRSA1012
## Forkunnskapskrav
Ingen
## Kursmateriell
Oppgis ved semesterstart.
## Studiepoengreduksjon
## Fagområder
- Idrettsvitenskap
- Kroppsøving/idrett
