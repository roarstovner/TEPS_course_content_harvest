## Om emnet
## Faglig innhold
Emnet inneholder undervisning i sentrale samfunnsfaglige emner med relevans for undervisning i medborgerskap blant annet; demokrati, politisk deltagelse, velferd, moderne medier, politisk/sosial inklusjon og eksklusjon, migrasjon, likestilling og betydninger av kjønn. Undervisningsopplegget i SAM1020 skal bidra til å gi studentene teoretisk og empirisk kunnskap om tema medborgerskap i skolen. Det vil også bli lagt vekt på å at studentene skal bruke forskningslitteraturen i emnet til å belyse erfaringer de selv tar med seg fra praksisperiodene i skolen i dette semesteret.
## Læringsutbytte
Kunnskapsmål - studenten skal:
- tilegne seg forskningsbasert kunnskap som skal gi grunnlag for å utvikle elever i skolen for medborgerskap gjennom engasjement, sosial og politisk deltakelse
Ferdighetsmål - studentene skal kunne:
- utvikle ferdigheter i akademisk skriving og samfunnsvitensskaplig refleksjon ved å lese forskningslitteratur til å problematisere og drøfte aktuelle problemstillinger om medborgerskapsutdanning.
## Læringsformer og aktiviteter
Undervisningen vil bestå av forelesninger som vil inkludere krav til forberedelser og etterarbeid. Kurset organiseres fleksibelt slik at de undervisningsaktivitetene som krever tilstedeværelse primært foregå i de ukene studentene ikke er i praksis i femte semester. Tre obligatoriske innleveringer av skriftlige oppgaver/arbeidskrav. Ett av arbeidskravene vil knyttes til første praksisperiode der det vil legges opp til at en skal bruke pensum i emnet til å drøfte erfaringer fra praksis i skolen, mens to av arbeidskravene vil være lagt opp som øvinger til eksamen.
## Obligatoriske aktiviteter
- Tre obligatoriske arbeidskrav knyttet til semesteroppgaven
## Mer om vurdering
Vurderingsform: skriftlig skoleeksamen
## Spesielle vilkår
Krever opptak til studieprogram:
Lektorutdanning i geografi for trinn 8 − 13 (MLGEOG)
Lektorutdanning i historie for trinn 8 – 13 (MLHIST)
Lektorutdanning i kroppsøving og idrettsfag for trinn 8 − 13 (MLKIDR)
Lektorutdanning i samfunnsfag for trinn 8 – 13 (MLSAM)
Lektorutdanning i språkfag for trinn 8 – 13 (MLSPRÅK)
## Anbefalte forkunnskaper
Se forkunnskapskrav.
## Forkunnskapskrav
Emnet er forbeholdt studenter tatt opp til femårig lektorutdanning
## Kursmateriell
Oppgis ved semesterstart.
## Studiepoengreduksjon
## Fagområder
- Samfunnsvitenskapelige fag
- Sosiologi
- Statsvitenskap
