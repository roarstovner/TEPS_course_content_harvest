## Om emnet
## Faglig innhold
Emnet vektlegger to hovedområder. Det første området omhandler uenighet og konflikt, herunder ytring i nåtidig og historisk kontekst, håndtering av meningsbryting og kunnskap om sentrale nåtidige og historiske konflikter. Det andre området omhandler fellesskap, tilhørighet og utenforskap. Emnet fokuserer også på betydningen av makt i sosiale og politiske prosesser og i dannelsen av fellesskap. Emnet vil legge vekt på bruk av læringsressurser i lokalmiljøet og bruke det lokale og nære som inngang til å utforske nasjonale og globale problemstillinger.
## Læringsutbytte
KUNNSKAP
Studenten
- har inngående kunnskaper om noen sentrale nåtidige og historiske konflikter.
- har inngående kunnskap om problemstillinger knyttet til debatt, diskusjon og retten til å ytre seg.
- har inngående kunnskap om hvordan barn og unge møter uenighet og konflikt om politikk og samfunn og betydningen dette kan ha for utvikling av medborgerskap
- har inngående kunnskaper om deltakelse i fellesskap og prosesser som danner identitet, tilhørighet og utenforskap
- har inngående kunnskap om betydningen av makt i sosiale og politiske prosesser.
- har inngående kunnskap om hvordan kart og lokale læringsressurser kan brukes til utforsking av utvalgte lokale, nasjonale og globale problemstillinger
FERDIGHETER
Studenten
- kan og har erfaring med noen former for ytring og meningsutveksling.
- kan anvende debatt og diskusjon i læringskontekster.
- kan analysere og forholde seg kritisk til ulike fellesskap og prosesser for identitet, tilhørighet og utenforskap.
- kan bruke læringsressurser fra lokalsamfunn i undervisning for å utforske nasjonale og globale problemstillinger.
- kan bruke fagets innhold til å diskutere og vurdere didaktiske problemstillinger.
GENERELL KOMPETANSE
Studenten
- kan analysere offentlig meningsdanning og meningsbrytning med utgangspunkt i innsiktene fra masterfaget
- kan analysere og vurdere relevante faglige og etiske problemstillinger knyttet til maktbruk
## Læringsformer og aktiviteter
Forelesninger og seminarer, selvstendig arbeid og arbeid i grupper.
Løsning av obligatoriske og andre oppgaver individuelt og i grupper.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske arbeidskrav:
- Deltakelse på introduksjonsøkt
- Deltakelse på 1-3 seminarer
- Godkjent 1-3 skriftlige arbeider individuelt og/eller i gruppe
## Vurdering
Individuell skriftlig skoleeksamen (6 timer) vurdert med bokstavkarakterer A-F. Spesifiserte trykte og håndskrevne hjelpemidler tillatt. Alle kalkulatorer tillatt.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Anbefalte forkunnskaper
Bestått samfunnsfag 2 (30 studiepoeng) eller tilsvarende.
## Forkunnskapskrav
Studenten må ha bestått Samfunnsfag 1 (30 studiepoeng) og gjennomført Samfunnsfag 2 (30 studiepoeg) for å kunne starte på emner i syklus 2. Bestått forstås som at studenten har fullført og bestått eksamen i emnet. Gjennomført forstås som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Samfunnsfag
