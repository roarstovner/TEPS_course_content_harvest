## Om emnet
## Faglig innhold
Emnet skal sette studentene i stand til å anvende kunnskap for å utvikle faget og lærerprofesjonen kroppsøving. Dette innebærer å tilegne seg teori og reflektere over erfaringer som er aktuelle i faget og profesjonen. Studentene skal kunne sette seg inn i aktuelle didaktiske problemstillinger, samt kunne diskutere og formulere mulige løsninger på disse. Studentene skal også sammenfatte kunnskapen og se den i lys av gjeldende styringsdokumenter som relateres til kroppsøvingsfaget. Emnet gir en praktisk tilnærming til ulike måter å tilegne seg kunnskap på, med et spesielt søkelys på observasjon i kroppsøvingsfaget.
## Læringsutbytte
Kunnskap
Kandidaten:
- har avansert kunnskap om etiske aspekter ved profesjonen og faget kroppsøving.
- har inngående kunnskap om måter å innhente kunnskap på, som grunnlag for endring i profesjonen og faget kroppsøving.
- har inngående kunnskap om hvordan observasjon kan benyttes for å fremme didaktiske problemstillinger.
Ferdigheter
Kandidaten:
- kan kritisk anvende forskningsbasert profesjonsretta kunnskap i kroppsøving til utforsking av nye problemområder.
- kan analysere og forholde seg kritisk til nasjonal og internasjonal forskning og anvende denne kunnskapen i profesjonsutøvelsen.
Generell kompetanse
Studenten:
- kan analysere og vurdere relevante faglige og etiske problemstillinger og bidra til utvikling av faglig fellesskap på den enkelte skole.
- kan bidra til utviklingsarbeid som fremmer faglig og pedagogisk nytenkning i skolen.
## Læringsformer og aktiviteter
Seminarer, workshops, arbeid i grupper, individuelt arbeid, forelesninger, øvinger i observasjon, praktisk aktivitet i ulike læringsmiljø.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske arbeidskrav:
Inntil 5 obligatoriske arbeidskrav som vurderes med godkjent/ikke godkjent. Arbeidskravene kan være individuelle eller i gruppe, i form av observasjon, deltakelse i læringsaktivitet, skriftlige rapporter eller fagtekster i skriftlig eller multimediale former. Obligatoriske arbeidskrav må være godkjent før en kan framstille seg til eksamen.
## Vurdering
6-timers hjemmeeksamen.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Forkunnskapskrav
Studenten må ha bestått kroppsøving 1 og gjennomført kroppsøving 2 for å kunne starte på emner i syklus 2. Bestått forstås som at studenten har fullført og bestått eksamen i emnet. Gjennomført forstås som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Endelig pensumliste legges ut på Blackboard før studiestart.
## Fagområder
- Kroppsøving/idrett
