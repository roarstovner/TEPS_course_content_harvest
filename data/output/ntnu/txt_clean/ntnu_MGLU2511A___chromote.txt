## Om emnet
## Faglig innhold
Kunst og håndverk 1 består av to semestre, emne 1 og emne 2, og kvalifisere for undervisning i kunst og håndverk fra 5. til 10. trinn i grunnskolen.
Emnet bidrar til innsikt i fagets kjerneelementer kunst- og designprosesser, kulturforståelse, håndverksferdigheter og visuell kommunikasjon, hvor elementene er knyttet til fagdidaktisk refleksjon.
Emnet har estetisk (sanselig) tilnærming til læring der både det praktiske og kognitive er sammenflettet i utforskende kreative læringsprosesser uten entydige svar. Disse har som mål å stimulere til nysgjerrighet, utforskertrang, mot, skaperglede og problemløsing i et læringsmiljø basert på trygghet og dialog. Det fremmer selvstendighet, identitetsutvikling, analytiske ferdigheter og kritisk refleksjon. Det tverrfaglige temaet folkehelse og livsmestring er derfor naturlig del av emnet.
Kunst og håndverksfaget er tverrfaglig blant annet gjennom arbeid med naturmaterialer, planskisser og utregninger, skriftlige redegjørelser og logger. Kunnskap om kultur- og samfunnsutvikling representeres gjennom kunsthistoriske tema, kulturarv og bærekraftsperspektiver.
Emne 2 består av fire områder:
Design: emnet utfordrer til arbeid med problemstillinger knyttet til design, hverdagsestetikk og bærekraftig utvikling. Det gis grunnleggende opplæring i materialer og teknikker innenfor forskjellige designområder som tre, keramikk, tekstil og visuell kommunikasjon. Det legges til rette for studentens egen skapende prosess av gjenstander som primært dekker praktiske behov.
Arkitektur: emnet fokuserer på opplevelse av inne- og uterom som påvirker vår hverdag samt kunnskap om lokal byggeskikk og nasjonale stilretninger. Undersøkende og skapende arbeid knyttes til nærmiljøet. Gjennom tegning og bygging av ulike typer modeller, økes bevissthet om tredimensjonale rom.
Kunst og kulturforståelse: emnet fokuserer på kulturforståelse med vekt på norsk og internasjonalt kunsthåndverk, design og arkitektur fra historismen til i dag. Området gir grunnlag for planlegging av undervisning, opplevelse og utvikling av kunnskaper om- og og bevissthet rundt ulike perioders og kulturers formuttrykk. Gjennom utforsking av ulike kulturuttrykk kan en øke bevisstheten rundt demokrati og medborgerskap og se seg selv og andre i en historisk og kulturell sammenheng.
Fagdidaktikk: Fagdidaktikk er en integrert del av arbeidet i faget og viser hvordan man kan organisere læring i kunst og håndverk Fagets relevans og legitimering som allmenndannende fag i skolen er en viktig del av dette.
Emnet presenterer stor variasjon I undervisnings-, veilednings- og vurderingsformer som kan ruste studentene til å fremme elevenes kreative og praktiske utvikling i faget som kan bidra til mestring og glede. Egne erfaringer fra kreative skapende prosess og teoretisk og praktisk kompetanse er viktige faktorer.
## Læringsutbytte
Kunnskap
Studenten
- har kunnskap om materialer, teknikker, redskaper og estetiske virkemidler som er grunnleggende i arbeid med design og arkitektur
- har kunnskap om hovedretninger og utvikling av moderne kunsthåndverk, design og arkitektur
- har kunnskap om hvordan uttrykksformer fra ulike kulturer nasjonalt og internasjonalt er ressurs for eget skapende arbeid og læring knyttet til design og arkitektur
- har kunnskap om grunnleggende ferdigheter i faget med vekt på design og arkitektur
Ferdigheter
Studenten
- har grunnleggende håndverksferdigheter innenfor designområder som tekstil, tre, keramikk og visuell kommunikasjon
- kan utvikle en idé til ferdig form, dokumentere og vurdere egen skapende prosess og være en god rollemodell for elevene innenfor de forskjellige designområdene
- kan arbeide med modeller ved hjelp av digitale verktøy
- kan eksperimentere med og bruke relevante materialer, redskaper, virkemidler og teknikker i arbeid med design og arkitektur
- kan bruke analyseverktøy i design og arkitektur
- kan formidle kunst og kulturforståelse på varierte måter, og se sammenheng mellom ulike kulturuttrykk, barns og unges skapende virksomhet og eget arbeid
- kan velge ut hensiktsmessige materialer, teknikker og håndverktøy som egner seg for oppgaver på 5-10 trinn, vedlikeholde redskaper og enkle maskiner og kjenne sikkerhetsrutiner (HMS-rutiner)
- kan bruke nærmiljøet som kilde til opplevelse og innhenting av kunnskap som utgangspunkt for eget arbeid og som ressurs for elevoppgaver i design og arkitektur
- kan planlegge og gjennomføre undervisning, og tilrettelegge for tilpasset opplæring for alle elever i områdene design og arkitektur
- kan gjennomføre læringsorientert vurdering
Generell kompetanse
Studenten
- kan ta utgangspunkt i mangfoldsperpektiv for å skape inkluderende arbeidsmiljø
- kan utnytte variasjoner i visuelle uttrykk i design og arkitektur som utgangspunkt for oppgaver og faglig samtale
- kan legge til rette for kreative og skapende prosesser som aktiverer sanser, engasjerer følelser og knytter det praktiske og kognitive sammen i kreative læringsprosesser.
- kan bruke digitale læringsarenaer til innhenting og formidling av fagstoff knyttet til design og arkitektur
- kan utnytte fagets muligheter til kritisk refleksjon rundt bærekraft, forbrukermønstre og gjenbruk.
- kan invitere andre fag til praktisk, teoretisk og didaktisk samarbeid og generere tverrfaglige og vitenskapelig utforskende arbeids- og forståelsesformer
## Læringsformer og aktiviteter
Studiet er harmonisert med arbeidsmåtene i gjeldende læreplan for grunnskolen. Undervisningen gjennomføres praktisk og teoretisk i varierte læringsmiljø. Studentene arbeider individuelt og i grupper. Det kreves en betydelig arbeidsinnsats gjennom selvstudium hvor studentene arbeider med oppgaver i forlengelse av selvvalgte problemstillinger. Studiet vil bestå av en veksling mellom eget praktisk skapende arbeid, møte med kunst og formkultur, teoretiske studier og samarbeid med praksisfeltet. Refleksjon rundt eget og andres arbeid står sentralt. Studentene skal arbeide med faglige og dagsaktuelle problemstillinger. Dokumentasjon av arbeidsprosesser skal skje gjennom analoge eller digitale logger. Ekskursjoner til utstillinger og samlinger i nærmiljøet er viktig innhold i studiet.
## Obligatoriske aktiviteter
- Obligatoriske arbeidskrav ihht. emnebeskrivelsen
## Mer om vurdering
Obligatoriske aktiviteter
- Praktisk estetiske oppgaver innenfor gitte tema som skal presenteres i form av en individuell utstilling og logg.
- En gruppeoppgave som gjelder didaktisk refleksjon knyttet til en av de praktiske oppgavene.
Obligatorisk oppmøte fremgår av semesterplanen
Ved fravær fra obligatorisk studiedeltakelse kan det bli gitt kompensatorisk arbeidskrav.
## Vurdering
- Del 1: Praktisk eksamen i form av en individuell utstilling bestående av skapende arbeider og logg fra områdene design og arkitektur.
- Del 2: Individuell skriftlig digital skoleeksamen. 4. timer.
Utstillingen skal dokumentere studentens praktiske skapende ferdigheter og refleksjoner knyttet til egen prosess og fagdidaktikk. Det vil bli trekk i karakter hvis ikke alle oppgavene er levert til utstilling. Studentene stiller ut sine arbeider, skisser og legger ved sin logg.
Den skriftlige eksamen skal dokumentere kunnskaper innenfor områdene design, arkitektur, kunst og formkultur og fagdidaktikk.
Hjelpemiddel (Studentene har ansvar for å medbringe dette selv til eksamen):
Skriftlig eksamen; Utskrift fra LK20: Den delen som gjelder kunst og håndverk.
Det er ingen hjelpemidler til praktisk eksamen (utstilling).
Studenten kan bli vurdert, pålagt arbeidskrav og oppmøte knyttet til fellesfaglige tema.
Obligatoriske arbeidskrav vurderes med godkjent/ikke godkjent.
Alle delvurderinger må være bestått for å få karakter i emnet.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Formgiving, kunst og håndverk
- Kunst og håndverk
- Lærer- og lektorutdanning
