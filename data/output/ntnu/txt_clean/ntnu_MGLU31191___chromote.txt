## Om emnet
## Faglig innhold
I dette emnet fordyper studenten seg i noen av de matematikkdidaktiske og matematikkfaglige temaene fra matematikk 1. Blikket er mer rettet mot forskning enn i matematikk 1. I emnet vil det bli arbeidet med matematikkfaglige områder som er sentrale på grunnskolens trinn 1-7. Eksempler er tallteori, algebra, statistikk og sannsynlighet, geometri og brøk. Fagdidaktiske temaer vil være knyttet til å identifisere, karakterisere og forstå fenomener og prosesser som inngår i undervisning og læring av matematikk på barnetrinnet, spesielt innenfor de matematikkfaglige områdene som behandles i emnet. Resonnering og matematisk argumentasjon vil ha en sentral rolle under arbeidet med alle de matematikkfaglige områdene.
## Læringsutbytte
Kunnskap
Etter å ha gjennomført emnet kan studenten
- greie ut om teori og forskningsbasert kunnskap om ulike typer argumentasjonsformer og matematiske bevis innen de matematiske hovedområdene på 1. til 7. trinn
- forklare den systematiske, deduktive oppbygningen av matematiske teorier, både generelt og med eksempler fra geometri eller tallteori
- oppsummere og eksemplifisere innholdet i et utvalg av matematikkdidaktisk litteratur
- forklare sentrale matematiske begreper, ideer og sammenhenger innen de matematiske hovedområdene på 1. til 7. trinn
- forklare progresjonen i matematikkfaglige emner gjennom grunnskolen
Ferdigheter
Etter å ha gjennomført emnet kan studenten
- anvende teori og forskningsbasert kunnskap innen matematikkdidaktiske og matematikkfaglige tema for å utvikle hensiktsmessig undervisning på 1. til 7. trinn
- utforske og bevise relevante påstander fra matematiske hovedområder på 1. til 7. trinn
- vurdere elevenes læring i faget som grunnlag for tilrettelegging av undervisning og tilpasset opplæring
- bruke varierte og hensiktsmessige undervisningsformer forankret i teori og forskningsbasert kunnskap knytta til utvalgte matematiske tema
- arbeide teoriforankret og systematisk med kartlegging av matematikkvansker og opplæring tilpasset elever som har matematikkvansker
## Læringsformer og aktiviteter
Arbeidsformene veksler mellom klassetimer, arbeid med oppgaver, individuelt og i gruppe, diskusjoner, og eventuelt muntlige og skriftlige studentpresentasjoner. Utforskende læringsprosesser skal fremme studentenes selvstendighet, analytiske ferdigheter og kritisk refleksjon.
## Obligatoriske aktiviteter
- Obligatoriske aktiviteter
## Mer om vurdering
Obligatoriske aktiviteter
Studentene kan bli vurdert, pålagt arbeidskrav og oppmøte knyttet til fellesfaglige tema.
Det kreves godkjent på følgende aktiviteter for å få gå opp til eksamen i emnet:
- Inntil 7 skriftlige innleveringer
Disse aktivitetene vurderes med godkjent/ikke godkjent.
Muntlig eksamen: Kandidaten får 30 minutter forberedelsestid før muntlig eksamen. Under forberedelsestiden er alle trykte og håndskrevne hjelpemidler tillatt. Muntlig eksamen har varighet inntil 25 minutter. Under muntlig eksamen er stemplede notater fra forberedelsestiden tillatt.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Anbefalte forkunnskaper
Studenten bør ha gjennomført matematikk 1 (30 studiepoeng) eller tilsvarende for å kunne starte på matematikk 2 (30 studiepoeng). Gjennomført må forstås som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Matematikk
