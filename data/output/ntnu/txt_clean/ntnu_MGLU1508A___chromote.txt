## Om emnet
## Faglig innhold
Emnet legger opp til en systematisk, praktisk og religionsdidaktisk studie av religion og livssyn, eksemplifisert gjennom jødedom, kristendom og islam. Det gis også en innføring i etikk.
Studentene skal bli kjent med sentrale forskningstradisjoner både i aktuelle fagemner, og i fagets didaktikk.
Omfanget av pensum og undervisning knyttet KRLE-faglige tema vil være om lag som i grunnskolens læreplan.
## Læringsutbytte
KUNNSKAP
Studenten
- har kunnskap om læreplanen i skolen og utviklinga av religions- og livssynsfaget i Norge
- har kunnskap om ulike didaktiske tilnærminger og forskingstradisjoner i skolefaget og studiefaget
- har kunnskap om historien til religioner og livssyn i Norge, inkludert samer og nasjonale minoriteters religion- og livssynshistorie, og mangfold innenfor disse.
- har kunnskap om og kjenner til bruken i skolen av årstider og høytider med eksempler fra kristendom, jødedom, islam og samisk kristen tradisjon, som kulturarv.
- har kunnskap om og kjenner til bruken i skolen av tekster, fortellinger, lære, ritual og andre praksiser og etikk med eksempler fra kristendom, jødedom og islam.
- har kunnskap om og kjenner til bruken i skolen av, estetikk med eksempler fra jødedom og islam
- har kunnskap om grunnlagsetikk og grunnlagsetikkens rolle som bakgrunn for å forstå etiske og moralske problemstillinger
- har kunnskap om pluralisering, sekularisering og religions- og livssynskritikk som undervisningstema og bakgrunnsorientering for andre deler av faget
FERDIGHETER
Studenten
- kan planlegge, gjennomføre og vurdere KRLE-undervisning i faget som grunnlag for elevretta vurdering som virker utviklende for alle elever
- kan bruke varierte arbeidsmåter som integrerer de grunnleggende ferdighetene
- kan anvende etiske grunnlagsteorier på emne fra profesjonsetikken og på elevorientert områdeetikk
- kan identifisere og håndtere utfordringer knyttet til hvordan skolen og elevene møter samfunnskriser- og konflikter
Generell kompetanse
Kandidaten
- har grunngitte synspunkt på hva det innebærer å være KRLE-lærer
- kan reflektere kritisk over skolefaget og videreformidle forsking om barn, religion og livssyn
- kan gjøre rede for og ta stilling til etiske spørsmål som gjelder skolen og elevene
## Læringsformer og aktiviteter
Studiet organiseres med fast ukentlig undervisning. Ekskursjoner kan ligge utenom vanlig undervisningstid. Tidspunkt for gjennomføring / levering av skriftlige og muntlige arbeidskrav oppgis ved semesterstart. Både skriftlige og muntlige arbeidskrav, og andre oppgaver som gjennomføres som del av undervisningen skal støtte og fremme kandidatens arbeid med å oppnå emnets læringsutbytte. Arbeidsformene i undervisningen veksler mellom forelesning, arbeid med oppgaver individuelt og i gruppe, diskusjoner, samt muntlige og skriftlige studentpresentasjoner. Tema som er egnet for det, undervises i forelesninger. Faglige diskusjoner og annen faglig samhandling, for eksempel med studentrespons, er viktige arbeids- og læringsformer, og det forventes at alle studentene stiller forberedt, slik at de best mulig kan bidra i slike aktiviteter.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Studentene kan bli vurdert, pålagt arbeidskrav og oppmøte knyttet til fellesfaglige tema.
Obligatoriske arbeidskrav:
- Deltagelse på 3 ekskursjoner knyttet til jødedom, kristendom og islam samt skriving av refleksjonslogger knyttet til ekskursjonene.
- Deltagelse i én muntlig presentasjon i gruppe og respons på en annen gruppe av medstudenters presentasjon.
- En fagtekst (individuell).
-Skriftlig gruppeoppgave knyttet til kristne tekster.
Mulighet for og innhold i eventuelt kompensatorisk arbeid vurderes individuelt. Obligatoriske arbeidskrav vurderes med godkjent/ikke godkjent.
Vurderingsform og karakterskala: Individuell muntlig eksamen. Varighet 20 minutter. Karakterskala A-F. Ingen hjelpemidler.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Kursmateriell
Endelig pensumliste legges ut på Blackboard før studiestart. Den kan også søkes opp på Innsida.
## Studiepoengreduksjon
## Fagområder
- Lærer- og lektorutdanning
- Religion, Livssyn og etikk
