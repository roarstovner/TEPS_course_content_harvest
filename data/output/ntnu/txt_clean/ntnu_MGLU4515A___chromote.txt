## Om emnet
## Faglig innhold
UTVIKLING OG STYRING AV SKOLEN
Emnet skal ha et makroperspektiv på skolen med vekt på hvordan beslutninger tatt på samfunnsnivå påvirker skolen. Dette perspektivet belyses både historisk og opp mot dagens situasjon. I seminarene vil sammenhenger mellom emnets hovedtemaer utdypes og bearbeides, semesterplanen gir detaljert oversikt. Det sentrale innhold i emnet er disse fire hovedtemaer:
- Utdanningspolitikk og styring (kritisk analyse og pedagogisk refleksjon)
- Den norske skoles historie og læreryrkets utvikling (lærerrolle og skoleutvikling)
- Grunnriss av oppdragelsens historie (pedagogikkens røtter og virkningshistorie)
- Rom for forandring (samarbeid profesjonsutvikling og profesjonsetikk)
## Læringsutbytte
KUNNSKAPER
Studenten
- har kunnskap om ulike politiske, pedagogiske og praktiske syn på skolens virksomhet.
- har kunnskap om utviklingen i synet på skolens oppdrag, lærerens rolle og skolens organisatoriske innretning.
- har kunnskap om de muligheter læreren har for å påvirke skolens utvikling i offentligheten og forme egen praksis i et lokalt, kollegialt fellesskap.
