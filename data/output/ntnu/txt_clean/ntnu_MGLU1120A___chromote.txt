## Om emnet
## Faglig innhold
Hovedtema i første studieår: Læreren i møte med elevene. Praksis er en studie-, utprøvings- og læringsarena, som skal være variert, veiledet og vurdert.
## Læringsutbytte
Kunnskap: Studenten
- Har kjennskap til lærerens grunnleggende oppgaver i møte med elever og foresatte
- Kan gjenkjenne og reflektere over faglige, sosiale og estetiske læringsprosesser
- Har bevissthet om betydningen av egen relasjonskompetanse i ulike møter med barn og voksne i skolen
Ferdigheter: Studenten skal sammen med andre
- Bidra til at praksisgruppa fungerer som et profesjonelt læringsfellesskap
- Planlegge konkrete læringsaktiviteter med utgangspunkt i nasjonale og lokale planer
- Ta ansvar for å lede mindre elevgrupper i konkrete undervisningsaktiviteter
- Reflektere rundt undervisning og læring ut fra grunnleggende læringsteoretiske og didaktiske perspektiv
Generell kompetanse: Studenten
- Er aktiv deltager i og bidrar til læring sammen med praksisgruppa
- Observerer og reflekterer over samspillet mellom lærer og elever i ulike læringssituasjoner
- Har kunnskap om og viser grunnleggende relasjonskompetanse og innsikt i profesjonsetiske perspektiv i møte med barn og voksne
## Læringsformer og aktiviteter
I samarbeid med praksisgruppa, praksislærer og oppfølgingslærer fra NTNU skal studenten planlegge, observere, gjennomføre og vurdere ulike læringsprosesser.
Aktiviteter knyttet til praksis kan også finne sted på campus.
Gjennom praksis skal studentene få undervisningserfaring i egne undervisningsfag. Utover dette bør studentene bidra inn i skolens profesjonsfellesskap på ulike måter.
Gjennom praksis skal studentene nyttiggjøre seg av planleggingsdokument som redskap i planlegging og evaluering av læringssituasjoner, samt jevnlig skrive individuell refleksjonslogg, og se disse i lys av teori.
5 dager observasjonspraksis og 25 dager praksis i løpet av året.
## Mer om vurdering
All praksis er obligatorisk. Kun sykdom eller forhåndsgodkjent permisjon er gyldig fravær. Dette gjelder også aktiviteter knyttet til praksis som finner sted på campus.
Praksisemnet vurderes til bestått/ikke bestått. En student kan ikke klage på vurderingsresultat i praksis. Studenten kan klage på formelle feil i vurderingsprosessen. En student har rett til å få tilbud om én ny praksisperiode dersom praksis vurderes til ikke bestått. For mer informasjon: Se til forskrift om studier ved NTNU § 5-10.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Forkunnskapskrav
Som opptakskrav til studieprogrammet, se studiets studieplan.
## Fagområder
- Lærer- og lektorutdanning
