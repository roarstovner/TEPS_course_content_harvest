## Om emnet
## Faglig innhold
Studenten skal planlegge og gjennomføre et selvstendig forskningsarbeid med relevans til det spesialpedagogiske fagområdet. Arbeidet med masteroppgaven tar utgangspunkt i en prosjektplan som studenten utarbeidet og fått godkjent på forhånd i 9. semester. Studenten kan selv velge om forskningsarbeidet skal omfatte empiri eller kun være teoretisk forankret. Masteroppgaven er forskningsrapporten hvor studenten dokumenterer arbeidet og presenterer sine forskningsfunn. Gjennom masteroppgaven skal studenten, med bakgrunn i valgt forskningsspørsmål, vise innsikt i aktuell forskning, teorier og forskningsmetoder. Masteroppgaven skrives under veiledning.
## Læringsutbytte
Kunnskap
Studenten
- har spesialisert kunnskap innenfor et avgrenset fagområde i spesialpedagogikk
- har inngående kunnskap om forskningsprosessen, fra planlegging, via gjennomføring og til dokumentasjon av et selvstendig forskningsarbeid
Ferdigheter
Studenten
- kan under veiledning kunne utforme og gjennomføre et forskningsprosjekt i tråd med gjeldende forskningsetiske normer
- kan sette seg inn i forskningslitteratur og teori som er relevant for å drive forskning innenfor et avgrenset område i spesialpedagogikk
- kan bruke relevante forskningsmetoder for å kunne gjennomføre forskning på en selvstendig måte
- kan finne fram i og forholde seg kritisk til ulike informasjonskilder
Generell kompetanse
Studenten
- kan formidle et omfattende selvstendig forskningsarbeid innenfor fagområdet
- kan kritisk vurdere ulike forskningsarbeid og deres gyldighet og relevans
- kan anvende innsikt fra et valgt, spesialisert fagområde med relevans til spesialpedagogikken, og bidra til utvikling av spesialpedagogisk praksis i skolen
## Læringsformer og aktiviteter
Eget arbeid under veiledning i grupper og/eller individuelt.
## Mer om vurdering
Skriftlig masteroppgave. Masteroppgaven skrives normalt i monografiform. Oppgaven leveres individuelt eller som et fellesarbeid for to studenter. Hvis oppgaven leveres som fellesarbeid skal det vedlegges et dokument som beskriver den enkelte kandidats bidrag. Når masteroppgaven leveres som et fellesarbeid, gis det normalt en felles karakter på oppgaven. I sjeldne tilfeller kan det likevel være aktuelt å vurdere kandidatene ulikt.
Karakterskala: A-F
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått emner av et omfang på 30 studiepoeng på masternivå i spesialpedagogikk i grunnskolelærerutdanningens femte studieår eller tilsvarende, herunder bestått emnet Vitenskapsteori og metode eller tilsvarende emner.
## Forkunnskapskrav
Bestått PEL 1, 2, 3 og 4 (totalt 60 studiepoeng) eller tilsvarende. Bestått FoU-oppgave i grunnskolelærerutdanningens tredje studieår. Bestått 30 studiepoeng i spesialpedagogikk i grunnskolelærerutdanningens tredje studieår. Gjennomført 30 studiepoeng i spesialpedagogikk i grunnskolelærerutdanningens 5. studieår. Gjennomført forstås som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Selvvalgt pensum.
## Fagområder
- Lærer- og lektorutdanning
- Spesialpedagogikk
