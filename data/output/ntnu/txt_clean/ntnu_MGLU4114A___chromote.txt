## Om emnet
## Faglig innhold
Emnet handler om skolens rolle i samfunnet, inkludert forståelse og implementering av læreplanen, elevens danning og betydningen av fellesskap for læring. Det dekker også kritisk analyse og anvendelse av skolens verdigrunnlag, profesjonsetiske spørsmål og bruk av forskningsbasert kunnskap for å forebygge mobbing. Emnet fokuserer også på utfordringer og muligheter i en mangfoldig skolehverdag.
## Læringsutbytte
Kunnskaper
Studenten
- har inngående læreplanforståelse og kan drøfte utfordringer i realiseringen av gjeldende læreplan og øvrige styringsdokumenter
- har avansert kunnskap om elevens danning i et pluralistisk samfunn.
- har inngående kunnskap om fellesskapets betydning for elevenes læringsprosesser.
Ferdigheter
Studenten
- kan kritisk analysere og anvende skolens verdigrunnlag
- kan identifisere og drøfte profesjonsetiske spørsmål forankret i etisk teori.
- kan legge til rette for samhandling i klasser og grupper på trinn 1-7 og i ettertid kritisk analysere aktiviteten
- kan anvende forskningsbasert kunnskap til å forebygge mobbing og analysere og iverksette tiltak som skal motvirke mobbing
Generell kompetanse
Studenten
- kan identifisere og analysere utfordringer i skolehverdagen i en pluralistisk skole, og utnytte muligheter den gir.
## Læringsformer og aktiviteter
Undervisningsformene varierer mellom forelesninger, studentaktive seminar, arbeid individuelt og i grupper. Det er en forutsetning at studentene deltar aktivt i undervisninga, og at de arbeider med lærestoffet på egenhånd. Refleksjon over teori og praksis er sentralt i utvikling av en profesjonell yrkeskompetanse.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske arbeidskrav:
- Definerte arbeidskrav
- Minimum 75 % oppmøte
- Samtlige obligatoriske aktiviteter må godkjennes for å få gå opp til eksamen.
Studentene kan bli vurdert eller pålagt arbeids- eller oppmøtekrav tilknyttet undervisning av fellesfaglige tema i inneværende undervisningssemester.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Anbefalte forkunnskaper
Bestått 1.-3. studieår i grunnskolelærerutdanningen.
## Forkunnskapskrav
Bestått områdeemnet Kunnskap, læring og danning i lærerprofesjonenen, PEL 1 og PEL 2 (30 SP) eller tilsvarende.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Pedagogikk
- Pedagogikk og elevkunnskap
