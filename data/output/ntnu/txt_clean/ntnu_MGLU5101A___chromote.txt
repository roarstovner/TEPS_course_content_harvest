## Om emnet
## Faglig innhold
Språk og litteratur er to grunnleggende fagområder i all norskdidaktisk forskning. Språk og språkdidaktikk lik litteratur og litteraturdidaktikk er vide fagfelt som inkluderer blant anna kognitive, sosiokulturelle og estetiske teorier. Emnet tilbyr fordypning i et utvalg teorier, og forbereder kandidatene til å bruke disse i egen forskning og i profesjonsutøvingen. Det legges opp til å analysere muntlig og skriftlig språk, sakprosa og skjønnlitteratur fra nåtid og fortid. Barne- og ungdomsspråk, barne- og ungdomslitteratur og barn og unges muntlige og skriftlige tekstskaping legges særlig vekt på. Sentralt i emnet står også arbeid med estetiske, kreative og utforskende prosesser i norskfaget. Gjennom semesteret blir det undervist både i et generelt pensum for alle kandidatene og gruppevis i språk og litteratur, der kandidatene velger én fordypning.
## Læringsutbytte
Kunnskap:
Studenten
- har inngående fagdidaktisk relevant kunnskap om språk og om ulike språkvitenskapelige retninger/ har inngående fagdidaktisk relevant kunnskap om litteratur og om ulike litteraturvitenskaplige retninger
- har inngående teoretisk og forskningsbasert kunnskap om språk- og litteraturdidaktikk
- har inngående kunnskap om litteratur i ulike sjangre og medieformater, inkludert barne- og ungdomslitteratur (gjelder studenter som velger å følge litteraturseminaret)
- har inngående teoretisk og forskningsbasert kunnskap om utforskende læringsaktiviteter, kreativitet og estetikk i språk og litteratur
Ferdigheter
Studenten
- kan bruke og forholde seg kritisk til forskningslitteratur og bruke den i fagdidaktisk relevante resonnement
- kan vurdere og ta i bruk innsikter, teorier og metoder fra språk- og litteraturvitenskap på ulike norskdidaktiske felt
- kan gjennomføre teoribaserte analyser av ulike typer empiri, og reflektere over fagdidaktisk potensiale
- kan bruke kunnskap om norskdidaktisk relevant forskning i språk og litteratur i egen faglig utvikling og i profesjonsretta forsknings- og utviklingsarbeid
Generell kompetanse
Studenten
- kan diskutere og formidle kunnskap fra norskdidaktisk relevant forskning i språk og litteratur, både med fagfeller, elever og andre relevante målgrupper.
- kan bruke kunnskap om norskdidaktisk relevant forskning i språk og litteratur i egen undervisningspraksis og på nye arbeidsområder.
- kan overføre og tilpasse sin egen læring og faglige utvikling til læreryrket
## Læringsformer og aktiviteter
Arbeids- og læringsformene i studiet veksler mellom forelesninger, seminarer, studentpresentasjoner og diskusjoner, både i større og mindre grupper. Det stilles høye krav til studentenes medvirkning, og det forventes at alle studentene stiller forberedt til og bidrar aktivt i undervisninga.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske aktiviteter:
Inntil 15 øvinger av skriftlig eller muntlig karakter knyttet til undervisninga i emnet
Øvingene må være godkjent for at studenten skal kunne gå opp til eksamen.
## Vurdering
Muntlig eksamen, med varighet på inntil 1 time. Detaljer rundt gjennomføringen opplyses nærmere om ved semesterstart.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Anbefalte forkunnskaper
Bestått 30 studiepoeng (2 emner på masternivå) i norskdidaktikk eller tilsvarende. MGLU4101 Skriving, lesing og muntlig kompetanse i norskfaget - teoretiske, analytiske og didaktiske perspektiver.
## Forkunnskapskrav
Bestått Norsk 1 og Norsk 2 (totalt 60 studiepoeng) eller tilsvarende. Bestått FoU-oppgave fra syklus 1 Studenten har valgt MGLU4101 i 4. studieår masterstudieretning norsk 1.-7. trinn.
## Kursmateriell
Endelig pensumliste oppgis før studiestart.
## Fagområder
- Lærer- og lektorutdanning
- Norsk (norrøn)
