## Om emnet
## Faglig innhold
Emnet gir mulighet for faglig fordypning og erfaring med å gjennomføre et selvstendig arbeid gjennom en oppgaveprosess. Arbeidet med bacheloroppgaven skal gi trening i å gjennomføre et begrenset utrednings- eller forskningsarbeid. Studentene velger problemstilling for oppgaven innen temaet bærekraftig utvikling. Emnet vil ha et særskilt fokus på bærekraftig utvikling som et tverrfaglig tema i skolen.
Bacheloroppgaven skal inneholde en vitenskapelig framstilling av det valgte temaet; presist formulerte forskningsspørsmål, begrunnede metodevalg og systematisk argumentasjon. Videre skal studenten bruke relevant faglitteratur. Det empiriske grunnlaget for analysen kan være observasjonsdata, intervjudata eller andre tilgjengelige data. Oppgaven kan også være en litteraturstudie.
Oppgaven skal følge vitenskapelige standarder med hensyn til referanseføring og forskningsetiske normer.
Bacheloroppgaven skal skrives i løpet av ett semester og arbeidet skal utføres individuelt.
## Læringsutbytte
En student som har fullført emnet forventes å ha oppnådd følgende læringsutbytte, definert i kunnskap, ferdigheter og kompetanse:
Kunnskap:
- har kunnskap om temaet bærekraft og bærekraftig utvikling som tverrfaglig tema i skolen.
- har innsikt i relevant faglitteratur knyttet til temaet bærekraft, relatert til oppgavens problemstilling.
- har kunnskap om metodiske og analytiske tilnærminger relevant for oppgavens problemstilling.
Ferdigheter:
- behersker faglig argumentasjon, aktiv kildebruk og sentrale prinsipper for hva som kjennetegner en akademisk oppgave innen geografifaget.
- har ferdigheter i å argumentere, dokumentere, bruke og drøfte teori og empiri.
- har språklige og analytiske ferdigheter relatert til formidling av temaet bærekraftig utvikling, samt geografifaget sett i lys av bærekraftig utvikling.
