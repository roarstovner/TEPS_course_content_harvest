## Om emnet
## Faglig innhold
Emnet setter studentene i stand til å forstå, analysere og håndtere komplekse samspillsforhold i skolen relatert til elevenes bakgrunn og oppvekstvilkår, og hvordan dette har betydning for deres opplæringssituasjon. Emnet vektlegger spesielt kunnskap knyttet til ekskluderings- og inkluderingsmekanismer, og hvordan en kan utvikle skolens som demokratisk samfunnsinstitusjon.
## Læringsutbytte
KUNNSKAP
Studenten
- har kunnskap om barn og unges ulike oppvekstbetingelser
- har inngående kunnskap om hvordan elevenes bakgrunn (for eksempel sosial klasse, kjønn, etnisitet) og forutsetninger er av betydning for ulike muligheter i utdanning
- har kunnskap om skolen som arena for identitetsutvikling og dens betydning for tilhørighet, utenforskap og motstand
- har inngående kunnskap om skolens rolle som demokratisk samfunnsinstitusjon i et historisk og politisk perspektiv
- har inngående kunnskap om perspektiver på likeverdig opplæring, og hvordan dette har betydning for pedagogisk praksis
FERDIGHETER
Studenten
- kan analysere aktuelle problemstillinger knyttet til inkludering og ekskludering i skolen og drøfte pedagogisk praksis tilpasset en mangfoldig elevgruppe
- kan anvende kunnskap om mangfolds- og inkluderingsproblematikk i samhandling med relevante aktører i barn- og unges oppvekstmiljø
- kan kritisk analysere problemstillinger knyttet til mangfold, inkludering og demokratisk utvikling av skolen, samt utfordringer barn og unge møter i utdanning
GENERELL KOMPETANSE
Studenten
- kan kritisk belyse skolen som demokratisk samfunnsinstitusjon, deriblant systembetingelser som bidrar til inkludering og ekskluderingsprosesser
- har analytisk kompetanse for å arbeide for inkluderende læringsmiljø og likeverdig opplæring i en mangfoldig skole
- kan reflektere kritisk over hvordan forskning bidrar til å belyse ulikhet i utdanning
## Læringsformer og aktiviteter
Emnet vektlegger variasjon mellom forelesninger og studentaktive arbeidsformer. Emnet legger opp til at studentene skal bli kjent med fagmiljø med spisskompetanse på sentrale problemstillinger som belyses i emnet. Det er dermed aktuelt med ekskursjoner og bruk av inviterte eksterne forelesere.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske arbeidskrav:
- 70% oppmøte
- Fire arbeidskrav gjennom semesteret
Studentene kan bli vurdert, pålagt arbeidskrav og oppmøte knyttet til fellesfaglige tema.
Samtlige krav vurderes til godkjent/ikke godkjent. Alle arbeidskrav må være godkjent for at kandidaten kan fremstille seg for eksamen.
## Vurdering
Hjemmeeksamen teller 100%. Vurdering: Bokstavkarakter A-F
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått Pel 2 (15 studiepoeng) eller tilsvarende
## Forkunnskapskrav
Bestått PEL 1 og gjennomført Pel 2 (15 studiepoeng) eller tilsvarende.Gjennomført må forstås som at alle obligatoriske arbeidskrav i emnet er godkjent, med andre ord at studenten er eksamensklar. Emnet er forbeholdt studenter med studierett ved grunnskolelærerutdanningen
## Kursmateriell
Endelig pensumliste og semesterplan legges ut på Blackboard før studiestart.
## Fagområder
- Lærer- og lektorutdanning
- Pedagogikk
