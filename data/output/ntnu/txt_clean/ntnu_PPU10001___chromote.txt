## Om emnet
## Faglig innhold
Emnet er det første møtet med profesjonsfaget i lektorutdanningen, og er ett av i alt tre pedagogikkemner.
Emnet tar utgangspunkt i virkelighetsnære problemstillinger knyttet til eleven i klasserommet. Studentene utvikler forståelse for praksisnære og teoretiske perspektiver på kunnskap, læring og danning. Sentrale tema er undervisning, relasjonelt arbeid, klasseledelse og læringsmiljø, samt begynnende opplæring i elevers rettigheter og skolens samfunnsmandat.
Studentene opparbeider et grunnlag for videre utvikling av den enkeltes profesjonsidentitet ved at de snakker, leser og skriver profesjonens fagspråk. Studentene øver på å reflektere kritisk over sin egen rolle som lærer i sammenheng med praksisstudier.
## Læringsutbytte
Kunnskap
Kandidaten skal ha kunnskap om:
- elevers rettigheter og skolens samfunnsmandat
- lærerens ansvar overfor elevene
- læring, motivasjon og undervisning
- ulike strategier for klasse- og læringsledelse
- danning i et ungdomsperspektiv
Ferdigheter
Kandidaten skal kunne:
- reflektere kritisk over seg selv i lærerrollen
- ta i bruk fagspråk knyttet til kunnskap, læring og danning
- reflektere, drøfte og ta stilling til virkelighetsnære problemstillinger knyttet til eleven i klasserommet
- ta i bruk observasjon som metode for profesjonsutvikling
Generell kompetanse
Kandidaten skal ha:
- et grunnlag for videre utvikling av profesjonsidentitet og kritisk refleksjon over profesjonsetiske spørsmål
## Læringsformer og aktiviteter
Emnet undervises i høstsemesteret for lektorutdanning i geografi, kroppsøving/idrett og språk med engelsk, fransk og tysk, og vårsemesteret for lektorutdanninga i realfag, historie, samfunnsfag og språk med nordisk. Læringsaktivitetene veksler mellom undervisning i storgrupper, arbeid i seminarklasser og i mindre grupper. Undervisningen vektlegger varierte arbeidsformer knyttet opp mot praksisstudier for å utvikle studentens pedagogiske kunnskaper, ferdigheter og generell kompetanse.
NTNU er tillagt et sertifiseringsansvar som skal sikre at studentene behersker de områder som er grunnleggende for den kommende yrkesutøvelsen. Det kreves derfor 75 % deltakelse for å kunne fremstille seg til eksamen i faget. Det er avgjørende at studentene utvikler seg til selvstendige og ansvarlige lærere og at de er i stand til å samarbeide med sine medstudenter og framtidige kolleger. Egen innsats har ikke bare betydning for egen læring, men også for kollegers faglige utvikling. Alle obligatoriske aktiviteter må være godkjente før kandidaten kan framstille seg til eksamen.
## Obligatoriske aktiviteter
- 75% obligatorisk deltakelse
- Definerte arbeidskrav
## Mer om vurdering
Vurderingsbesvarelsen kan skrives på norsk, svensk eller dansk.
For å bestå emnet, må alle deler være bestått. En student som ikke har bestått i emnet på grunn av stryk i en av delvurderingene behøver bare framstille seg til ny vurdering i den delen studenten har strøket i. Det samme gjelder gjentak av bestått vurdering. Emnet består av flere delvurderinger, og studenten(e) kan klage først når alle delkarakterer i emnet er kunngjort. Ved stryk på delvurderingen "individuell oppgave" i emnet, kan denne leveres i utbedret versjon én gang til.
## Spesielle vilkår
Krever opptak til studieprogram:
Lektorutdanning i geografi for trinn 8 − 13 (MLGEOG)
Lektorutdanning i historie for trinn 8 – 13 (MLHIST)
Lektorutdanning i kroppsøving og idrettsfag for trinn 8 − 13 (MLKIDR)
Lektorutdanning i realfag for trinn 8 – 13 (MLREAL)
Lektorutdanning i samfunnsfag for trinn 8 – 13 (MLSAM)
Lektorutdanning i språkfag for trinn 8 – 13 (MLSPRÅK)
## Studiepoengreduksjon
## Fagområder
- Lærer- og lektorutdanning
