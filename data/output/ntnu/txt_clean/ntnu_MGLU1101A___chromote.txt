## Om emnet
## Faglig innhold
Norsk 1, emne 1 gir et første grunnlag for norskundervisning på 1.-7. trinn. Sentralt står språklige og litterære emner, lese- og skriveopplæring for elever på mellomtrinnet og fagdidaktiske spørsmål. Emnet legger også vekt på at studentene skal utvikle sine egne språkferdigheter, sin egen tekstkompetanse og formidlingsevne. Emnet tar utgangspunkt i at språk og språkbruk spiller en grunnleggende rolle i all læring. Studentene vil møte varierte arbeidsmåter, også praktisk-estetiske tilnærminger.
## Læringsutbytte
KUNNSKAP
Studenten
- har kunnskap om litteraturhistorie
- har kunnskap om språket som system og språket i bruk
- har omfattende kunnskap om barns språkutvikling på mellomtrinnet
- har kunnskap om hva som kjennetegner skriftlige tekster, på nynorsk og bokmål, i ulike sjangrer og medium
- har kunnskap om et utvalg skjønnlitterære tekster i ulike sjangrer og medium, med vekt på litteratur for unge
- har brei kunnskap om metoder i lese- og skriveopplæringa på mellomtrinnet
- har kunnskap om nasjonale prøver og læremiddel for mellomtrinnet, både digitale og andre
FERDIGHETER
Studenten
- kan bruke kunnskap om språk og språkutvikling i språkstimulerende arbeid og gjøre greie for fagdidaktiske valg som skal fremme muntlig og skriftlig språkutvikling for alle elever på mellomtrinnet
- kan bruke kunnskap om hva som kjennetegner ulike tekster og sjangrer i arbeid med skriftlige tekster i ulike medium
- kan bruke ulike metoder i den videre lese- og skriveopplæringa og tilpasse opplæringa for elever med ulik bakgrunn og varierende ferdigheter i norsk
- kan kartlegge og vurdere lese- og skriveferdigheter og gi læringsfremmende respons til alle elever på mellomtrinnet
- kan vurdere ulike norskfaglige læremiddel for mellomtrinnet, digitale og andre
- mestrer bokmål og kan undervise elever i og om bokmål
- har erfaring med noen relevante forskningsmetoder i norskfaget
GENERELL KOMPETANSE
Studenten
- kan legge til rette for at elevene på mellomtrinnet videreutvikler grunnleggende språkferdigheter og blir tekstkyndige språkbrukere som kan delta aktivt i klasserommet og på andre sosiale arenaer
- kan planlegge og gjennomføre norskundervisning på mellomtrinnet i sentrale emne og gjøre rede for elevtilpassa fagdidaktiske valg
- kan vurdere egen praksis på mellomtrinnet med gjeldende læreplaner, fagkunnskap og fagdidaktisk innsikt som grunnlag
## Læringsformer og aktiviteter
Studiet innebærer både fellesforelesninger, undervisning i seminarform, verkstedarbeid og arbeid i mindre grupper. Studentene skal bruke språket aktivt gjennom hele studiet, både i muntlig og skriftlig kommunikasjon med medstudenter og faglærere. Det er en forutsetning at studentene tilegner seg fagstoffet gjennom selvstudium utenom den organiserte undervisningstida, og gjennom arbeid i kollokviegrupper. Det er forventet at studentene møter forberedte til undervisningen og at de bruker biblioteket aktivt. Det forventes aktiv deltakelse gjennom hele studiet.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske arbeidskrav:
- Inntil to skriftlige innleveringer
- Ei gruppeoppgave med muntlig presentasjon
- Obligatorisk deltakelse på inntil fem undervisningsøkter
- Obligatorisk deltakelse på inntil ti øvingstimer eller innlevering av skriftlige øvinger
Obligatoriske arbeidskrav vurderes med godkjent/ikke godkjent. Alle obligatoriske arbeidskrav må være godkjente for at kandidaten skal kunne ta eksamen.
Studentene kan bli vurdert, pålagt arbeidskrav og oppmøte knyttet til fellesfaglige tema.
## Vurdering
Individuell skriftlig eksamen (6 timer)
Karakterregel: A-F
Målform: bokmål
Tillatte hjelpemidler: Læreplan i norsk for LK20
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Norsk (norrøn)
