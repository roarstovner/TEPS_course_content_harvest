## Om emnet
## Faglig innhold
Emnet skal kvalifisere studenten til selvstendig utforsking i materialer, teknikker og verktøy gjennom en analytisk kunstmetodologisk inngang. Eksempler fra ulike kunstneriske utviklingsarbeider benyttes som impuls i undervisningen. Det faglige innholdet er praktisk og skapende gjennom selvstendig utforskning i ett eller flere av kunst og håndverksfagets ulike hovedområder; kunst, design, arkitektur og visuell kommunikasjon. Emnet er kunstnerisk så vel som metodologisk orientert og handler om aspekter knyttet til kunstner-lærerens og kunstner-forskerens valg: å formulere en avgrenset problemstilling, lage ett prosjektdesign, benytte metoder for å produsere forskningsmateriale, utprøving på verksted, analysemetoder, fortolkning, kunstnerisk og teoretisk refleksjon og dokumentasjon. Det skapende arbeidet kan ha tilknytning til forskningstemaet som danner grunnlaget til skriving av masteroppgaven.
## Læringsutbytte
Kunnskap
Studenten
- har avansert kunnskap om kunstfagdidaktikk og kunstnerisk utviklingsarbeid
- har inngående kunnskap om metodologiske og vitenskapsteoretiske perspektiver gjennom å forske i kunst og anvende kunnskapen i eget arbeid med kunst og håndverksfaglige problemstillinger
- har inngående kunnskap om metoder for å generere, analysere og fortolke empirisk materiale gjennom en kunstbasert forskningstilnærming
- har spesialisert og praksisbasert kunnskap innenfor et avgrenset område på det kunstfagdidaktiske forskningsfeltet
Ferdigheter
Studenten
- kan utvikle en problemformulering for et prosjektdesign i det kunst og håndverksfaglige feltet med utgangspunkt i eget skapende arbeid
- kan benytte seg av en kunstmetodologisk inngang til et selvstendig kunstnerisk utviklingsarbeid
- kan orientere seg i, analysere, vurdere og anvende relevante kilder i tidligere kunstneriske utviklingsarbeid
- har inngående ferdigheter i systematisk utforsking av materialer, verktøy og teknikker
- kan plassere sitt kunstneriske utviklingsarbeid i feltet og beskrive og argumentere for valgt posisjonering
Generell kompetanse
Studenten
- kan analysere og drøfte metodologiske og forskningsetiske problemstillinger i det kunst og håndverksfaglige feltet
- kan beskrive, analysere og kommunisere eget og andres kunstneriske utviklingsarbeid til fagfeller og til allmennheten
- kan agere innovativt i den utøvende og teoretiske delen av fagfeltet
- kan bidra konstruktivt i samarbeid med andre
## Læringsformer og aktiviteter
Forelesninger med verkstedpreg, lede eget og felles arbeid med å utvikle et prosjektdesign, analytisk undersøkelse av eget skapende arbeid på verksted, gruppearbeid, litteratursøk, besøk på museer, egen skriving og veiledersamtale. Skriftlige, visuelle og muntlige presentasjoner og kollokvierapporter.
## Obligatoriske aktiviteter
- Arbeidskrav A
- Arbeidskrav B
- Arbeidskrav C
## Mer om vurdering
Obligatorisk aktivitet:
Oppgave 1: Presentere start på kunstnerisk utviklingsarbeid.
Presentasjonen (muntlig og visuell) skal inneholde kritisk refleksjon over:
- Praktisk arbeid- materialer, teknikk og uttrykk som knyttes til
- Problemformulering, vitenskapsteori, teori, metodologi og metode.
Oppgave 2: Presentere prosjektskisse til kunstnerisk utviklingsarbeid.
Studenten skal også respondere på en medstudents prosjektskisse.
Presentasjonen av prosjektskissen skal inneholde:
- Praktisk arbeid- materialer, teknikk og uttrykk som knyttes til
- Problemformulering, vitenskapsteori, teori, metodologi, metode og analyse.
Oppgave 3: Presentere ditt kunstneriske utviklingsarbeid.
Studenten skal også respondere på en medstudents prosjektskisse.
Presentasjonen av ditt kunstneriske utviklingsarbeid skal inneholde:
a) Praktisk arbeid- materialer, teknikk og uttrykk som knyttes til
b) Problemformulering, vitenskapsteori, teori, metodologi, metode, analyse, resultat, drøfting og fagdidaktisk potensial iht. undervisning i grunnskolen.
Eksamen består av: a) En utstilling av praktiske arbeider b) En skriftlig rapport som plasserer eget kunstnerisk utviklingsarbeid i forhold til fagområdet og hvordan det bidrar til utviklingen innen fagområdet. Rapporten skal vise kritisk refleksjon over:
- prosessen mht. kunstneriske valg og vendepunkt, bruk av teori og metoder
- plassering og beskrivelse av eget kunstneriske ståsted og arbeid i forhold til fagfeltet
- bidrag til fagutviklingen i feltet, herunder eventuelle faglige nyvinninger
- resultat (egen vurdering i forhold til prosjektdesignet og problemformuleringen)
- fagdidaktisk potensial iht. undervisning i grunnskolen
Begge vurderingsformene knyttes til problemstillingen for det kunstneriske utviklingsarbeidet. Delene skal ha nær sammenheng og vurderes som en helhet. Del a) teller 51% og del b) teller 49% av samlet karakter.
Det er anledning å klage på delvurdering i emnet (gjelder ikke praktisk/muntlig eksamen)
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Gjennomført grunnskolelærerutdanning til og med 4. trinn.
## Forkunnskapskrav
Gjennomført KH1 og KH2.
## Kursmateriell
Endelig pensumliste legges ut på Blackboard før studiestart.
## Fagområder
- Kunst og håndverk
- Lærer- og lektorutdanning
