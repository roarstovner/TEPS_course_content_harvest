## Om emnet
## Faglig innhold
Studenten skal følge undervisningen i ett av de valgbare påbyggingsemnene i nordisk, men avlegger eksamen i emnet NORD2901 Bacheloroppgave i nordisk for lektorstudenter i stedet for ordinær eksamen i påbyggingsemnet. Faglig innhold vil avhenge av hvilket påbyggingsemne studenten velger å skrive bacheloroppgave i. Studentene skal være like godt kjent med pensum i det valgbare påbyggingsemnet de følger undervisningen i, som studenter som tar ordinær eksamen i påbyggingsemnet, men må utvikle en selvstendig problemstilling i dialog med faglærer.
Bacheloroppgaven erstatter ordinær eksamen i det valgbare påbyggingsemnet i nordisk.
## Læringsutbytte
Ferdigheter:
Kandidaten som har bestått kurset
- har evne til å formulere og avgrense en vitenskapelig problemstilling
- kan skrive en akademisk tekst
- kan analysere, organisere og formidle tilegnet kunnskap
- kan bruke fagterminologi og metoder som kreves i et vitenskapelig arbeid.
Utover dette vil læringsmålene sammenfalle med læringsmålene innenfor emnekoden studenten følger undervisningen i.
## Læringsformer og aktiviteter
Studentene følger undervisningen i ett valgbart påbyggingsemne i nordisk. Obligatorisk aktivitet: Godkjent problemstilling og disposisjon (½ side). I tillegg skal kandidaten innfri de obligatoriske arbeidskravene som gjelder for det valgbare påbyggingsemnet studenten følger undervisningen i. Problemstillinga utvikles i samråd med faglærer.
## Obligatoriske aktiviteter
- Godkjent problemstilling og disposisjon (inntil 1 side)
- Godkjent obligatoriske arbeidskrav i påbyggingsemnet studenten følger
## Mer om vurdering
Vurderingsform: Bacheloroppgave, 1 semester, ca. 5000 ord. Bacheloroppgaven for lektorstudenter erstatter ordinær eksamen i et valgbart påbyggingsemne i nordisk. Bacheloroppgaven skal være et selvstendig skriftlig arbeid/prosjektoppgave med et omfang på ca. 5000 ord (forside, innholdsfortegnelse, litteraturliste og ev. figurer kommer i tillegg). Ved sensur forventes det at studenten demonstrerer større faglig dybde og oversikt over faget i denne oppgaven, som skrives over et semester, enn for en hjemmeeksamen eller annen ordinær eksamen i valgbare påbyggingsemner, som skrives over et mer begrenset tidsrom. Studentene må skrive bacheloroppgaven i tilknytning til et påbyggingsemne som blir undervist i det semesteret oppgaven skrives (sjette semester).
Ved bestått oppgave er det ikke mulig å levere ny bacheloroppgave i semester hvor det ikke er undervisning/veiledning. Ved utsatt eksamen (ved stryk eller gyldig forfall) er det mulig å levere oppgave i et semester hvor det ikke er undervisning/veiledning i emnet, men det gis ikke veiledning. Ved stryk eller gjentak av bestått emne må en student som skal ta emnet på nytt, levere en ny bacheloroppgave om et nytt tema.
Bacheloroppgaven skal skrives på norsk, og skal inkludere et kort sammendrag på enten norsk eller engelsk på ½-1 side.
## Spesielle vilkår
Krever opptak til studieprogram:
Lektorutdanning i språkfag for trinn 8 – 13 (MLSPRÅK)
## Anbefalte forkunnskaper
Fullført basisdel i nordisk (NORD1000-emner) eller tilsvarende godkjent utdanning.
## Forkunnskapskrav
Krever opptak til lektorutdanning i språkfag for trinn 8-13, studieretning nordisk.
## Kursmateriell
Kursmateriell vil avhenge av hvilket påbyggingsemne studenten velger å skrive bacheloroppgave i.
## Fagområder
- Nordisk litteratur
- Norsk som andrespråk
- Nordisk
- Nordisk litteraturvitenskap
- Nordisk, særlig norsk språk og litteratur
- Nordisk språkvitenskap
