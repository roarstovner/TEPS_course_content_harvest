## Om emnet
## Faglig innhold
Faglig innhold
I emnet tilbys undervisning og veiledning i de fordypninger som til enhver tid dekkes av lærerkollegiet på ILU - NTNU. Eksempelvis har vi de siste år kunnet tilby veiledning i fordypninger som sang, dans, ukulele, piano, gitar, laptop, bassgitar, DJ’ing, fiolin, trekkspill, trommer og tverrfløyte. Undervisningens form og innhold vil i stor grad bestemmes i samråd mellom student og veileder, ut ifra hva som er hensiktsmessig innenfor valgt fordypning.
## Læringsutbytte
Kunnskap
Studenten forventes ved avsluttet emne å:
- ha kunnskap om formidling både musikalsk, scenisk, kroppslig og verbalt for ulike publikumsgrupper og på ulike arenaer
- ha spesialisert kunnskap om å utøve, skape, analysere og formidle musikk og/eller dans fra et utvalg sjangre
- ha inngående kunnskap som muliggjør videre selvstendig utvikling i valgt fordypning
Ferdigheter
Studenten forventes ved avsluttet emne å:
- ha en variert, overbevisende, selvstendig og engasjerende tilnærming til sin fordypning i undervisning, formidling og eget kunstnerisk utviklingsarbeid
- kunne reflektere selvstendig og kritisk over ulike tekniske og kunstneriske problemstillinger når det gjelder egenøving, innstudering, framføring og formidling innen valgt fordypning
Generell kompetanse
Studenten forventes ved avsluttet emne å:
- kunne ta ansvar for egen kunstnerisk kreativ utvikling og relatere denne til egen yrkesutøving.
- ha allsidig basis for undervisning i og formidling av musikk og/eller dans på ulike arenaer og for forskjellige målgrupper.
## Læringsformer og aktiviteter
Læringsformer og aktiviteter
Læringsformer og aktiviteter kan innebære, men er ikke utelukket til: Én-til-én undervisning, gruppeundervisning, øving alene og i grupper, fremføringer, samtaler, workshops og seminar.
.
## Obligatoriske aktiviteter
- Obligatoriske arbeidskrav iht emnebeskrivelsen
## Mer om vurdering
Obligatoriske arbeidskrav:
- Prosessorientert fremføring i gruppe 1. semester
- Dokumentasjon innenfor valgt fordypning i 2. semester.
- Deltakelse i veiledning.
Spesifisering av arbeidskravenes form og innhold, slik at de ivaretar rettferdighet mellom og hensiktsmessig for hver enkelt fordypning, gjøres etter drøfting i veilederkollegiet hvert semester.
Eksamen vurderes med bestått/ikke bestått og består av:
Individuelt bidrag til en felles fremføring, solo og/eller i ensemble med maks varighet inntil 10 minutter per student, absolutt minimum 5 minutter. Eksamensrepertoar bestemmes av kandidaten i samråd med veileder.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Fagområder
- Lærer- og lektorutdanning
- Musikkpedagogiske fag
