## Om emnet
## Faglig innhold
Kurset omhandler utvalgte tema i moderne fysikk for grunnskolelærere, blant annet: Kvantefysikk, dens fundamenter og anvendelser; statistisk fysikk og forholdet mellom mikro- og makroskopiske lover; relativitetsteori, dens prinsipper og konsekvenser; partikkelfysikk; teknologiske anvendelser av moderne fysikk.
## Læringsutbytte
KUNNSKAP
Studenten
- har grunnleggende kunnskap i kvantefysikk, dens motivasjoner, fundamenter og modeller
- har grunnleggende kunnskap i statistisk fysikk og rollen sannsynlighet og statistikk spiller i fysiske fenomener
- har grunnleggende kunnskap i partikkelfysikk, dens utvikling og modeller
- har utvidet kunnskap om hvordan kvantefysiske teorier beskriver atomkjernens, atomets og molekylenes oppbygning
- har kunnskap om elektromagnetisk- og partikkelstråling, og hvordan disse påvirker liv og helse
- har grunnleggende kunnskap i spesiell og generell relativitetsteori
- har kunnskap om teknologiske anvendelser med basis i kvantefysikk og i relativitetsteori
FERDIGHETER
Studenten
- kan anvende enkle matematiske verktøy til å formulere og løse enkle problemer i moderne fysikk
- kan formidle til grunnskoleelever sammenhengen mellom forskning og kunnskap i moderne fysikk og ulike medisinske og teknologiske anvendelser
GENERELL KOMPETANSE
Studenten
- forstår utfordringene knyttet til bruddet mellom moderne fysikk og klassiske teorier
- er kjent med sammenhengen mellom moderne fysikk og hverdagens fenomener
- forstår moderne fysikkens relevans i et teknologidrevet samfunn
- har innsikt i hvordan moderne fysikk kan introduseres til elever i grunnskole med utgangspunkt i læreplanen
## Læringsformer og aktiviteter
Forelesninger, øvinger og aktiviteter. Emnet vil undervises på engelsk hvis det er engelskspråklige studenter til stede, ellers vil det foregå på norsk.
## Obligatoriske aktiviteter
- Obligatoriske arbeidskrav iht emnebeskrivelse
## Mer om vurdering
Obligatoriske arbeidskrav: Øvinger og aktiviteter.
Vurderingsordning: Individuell skriftlig eksamen, 4 timer.
Tillatte hjelpemidler: Tabeller i fysikk og kjemi uten notater eller tusjmarkeringer, tillatt. Definert, enkel kalkulator jf. NTNU reglement.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Minst 60 studiepoeng naturfaglige emner.
## Forkunnskapskrav
Studenten må ha bestått naturfag 1 (30 sp) og gjennomført naturfag 2 (30 sp). Bestått forstås som at studenten har fullført og bestått eksamen i emnet. Gjennomført forstås som at alle obligatoriske arbeidskrav i emnet er godkjent.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Naturfag
