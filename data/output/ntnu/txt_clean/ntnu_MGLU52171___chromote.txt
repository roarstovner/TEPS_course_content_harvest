## Om emnet
## Faglig innhold
I dette emnet lærer studentene grunnlaget for valg og drøfting av hensiktsmessig metodologi knyttet til problemstillinger innenfor kroppsøving som skolefag. Emnet sikter mot å utvikle forståelse for hva forsknings- og utviklingsarbeid innebærer, og styrke studentenes evne til kritisk refleksjon omkring forskbare spørsmål i kroppsøving. Emnet gir innsikt i hvordan man arbeider vitenskapelig gjennom drøfting av ulike forskningsdesign og forskningsmetoders vitenskapsteoretiske grunnlag, og hvordan kvalitet og forskningsetikk kommer til uttrykk i ulike deler av forskningsprosessen. Studentene vil gjennom emnet få erfare hvordan man anvender ulike analyser som ett ledd i å belyse aktuelle problemstillinger i forhold til kroppsøving som skolefag.
## Læringsutbytte
Kunnskap
Studenten forventes ved avsluttet emne å
- Ha inngående kunnskap om forskningsmetodologi innenfor kroppsøving som skolefag
- Ha innsikt i ulike forskningsdesign og metoder
- Ha kunnskap om ulike vitenskapelige analyser
Ferdigheter
Studenten forventes ved avsluttet emne å
- Kunne beskrive, forklare og diskutere prinsipper for valg av forskningsdesign og metoder innenfor kroppsøving
- Kunne velge ut og gjennomføre relevante vitenskapelige analyser
- Kunne vurdere kvalitet og etiske problemstillinger i forskningsprosessen
Generell kompetanse
Studenten forventes ved avsluttet emne å
- Ha kompetanse til å utføre forsknings- og utviklingsarbeid innenfor kroppsøving som skolefag
- Ha kompetanse til å kunne bidra i hele forskningsprosessen knyttet til undersøkelse av aktuelle problemstillinger innenfor kroppsøving
- Kunne vurdere kvaliteter i- og ved forskning i kroppsøving
## Læringsformer og aktiviteter
Seminarer, workshops, arbeid i grupper, individuelt arbeid, forelesinger, praktiske øvinger
## Obligatoriske aktiviteter
- Obligatorisk arbeidskrav iht. emnebeskrivelse
## Mer om vurdering
Inntil 6 obligatoriske arbeidskrav som vurderes med godkjent/ikke godkjent. Arbeidskravene kan være individuelle og/eller i gruppe, i form av observasjon, deltakelse i læringsaktivitet, skriftlige rapporter eller fagtekster i skriftlig eller multimediale former. Obligatoriske arbeidskrav må være godkjent før en kan framstille seg til eksamen.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Forkunnskapskrav
Studenten må ha bestått kroppsøving 1 og gjennomført kroppsøving 2 for å kunne starte på emner i syklus 2. Bestått forstås som at studenten har fullført og bestått eksamen i emnet. Gjennomført forstås som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Kroppsøving/idrett
- Lærer- og lektorutdanning
