## Om emnet
## Faglig innhold
Kunst & Håndverk 2, bygger videre på Kunst og Håndverk 1 (1-7) emne 1 og Kunst & Håndverk 1 (1-7) emne 2 og skal bidra til fordypet kunnskap om praktisk arbeid og ferdigheter i verkstedene med tilhørende fagdidaktisk refleksjon. Emnet bidrar til utvidet innsikt i fagets visuelle og materielle kulturforankring. Gjennom studiet skal studenten videreutvikle egne praktiske og digitale ferdigheter i faget og få erfaring med et utvalg av materialer, arbeidsmåter og tenkesett. Utforskende arbeid skal fremme studentens læring, selvstendighet, oppfinnsomhet og gjennomføringsevne innen fagets kjerneelementer.
I emnet inngår arbeid med en FoU-oppgave som gir erfaring i å planlegge, gjennomføre, presentere og kritisk-konstruktivt vurdere et forsknings- og utviklingsarbeid innen kunst og håndverksfaget. Hovedfokus for FOU-oppgaven er tilegnelse av kunnskap, ferdigheter og kompetanse til å gjennomføre det forsknings- og utviklingsprosjektet oppgaven skal bygge på.
Emnet gir innføring i vitenskapsteori og forskningsmetoder som skal bidra til utvikling av studentens selvstendighet, analytiske evner og kritisk refleksjon.
## Læringsutbytte
Kunnskap
Kandidaten
- har kunnskap om barn og unges lærings- og erkjennelsesformer, formspråk, kulturelle identitet og skapende evner
- har kunnskap om ideutvikling og om hvordan egne skapende prosesser kan være utgangspunkt for refleksjon og utviklingsarbeid, relevante forskningsmetoder, vurderings- og presentasjonsformer
- har grunnleggende kunnskap om forskningsmetoder og etikk i forskning
- har kunnskap om hovedretninger innenfor kunst, design og arkitektur i ulike kulturer fra oldtid til i dag
Ferdigheter
Kandidaten
- kan initiere, samarbeide, gjennomføre, presentere og vurdere eget og andres forsknings- og utviklingsprosjekt
- kan utnytte materialers og mediers egenskaper og kvaliteter og vise innsikt i egne skapende prosesser og anvende denne innsikten i undervisnings- og utviklingsarbeid
- kan formidle, analysere og vurdere kunst, design og arkitektur i relevante lokale og globale kunst- og kulturhistoriske sammenhenger
- kan anvende digitale verktøy i arbeid med visuell kommunikasjon
- kan planlegge og tilrettelegge for læring i kunst og håndverk med utgangspunkt i elevenes livsverden på måter som ivaretar tilpasset opplæring og fremmer samarbeid, demokrati og likeverd
- kan formidle, analysere og vurdere kunst, design og arkitektur i relevante lokale og globale kunst- og kulturhistoriske sammenhenger
