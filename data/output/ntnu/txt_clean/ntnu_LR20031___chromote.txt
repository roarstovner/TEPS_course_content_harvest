## Om emnet
## Faglig innhold
Emnet omhandler undervisning og læring knyttet til forskjellige skolefag der programmering inngår som arbeidsmåte og læringsmål. Eksempler vil særlig bli hentet fra matematikk og naturfag. Emnet gir et grunnlag for å planlegge, gjennomføre, evaluere og reflektere over undervisning. Å analysere og se sammenhenger mellom ulike perspektiver, teorier og forskningsstudier inngår i læringsmålene for emnet.
## Læringsutbytte
Kunnskap
Etter å ha gjennomført emnet skal studenten
- kjenne strukturen av programmer bygd opp i programmeringsmiljøer relevante for skolen
- kunne forklare hvordan et utvalg programmeringsteknikker effektiviserer og forbedrer kode
- kunne gjøre rede for komponentene fra algoritmisk tenkning (Computational Thinking) og relatere disse til undervisning.
Ferdigheter
Etter å ha gjennomført emnet skal studenten
- beherske bruk av løkker, variable, vilkår og funksjoner i programmeringsspråkene som behandles i emnet
- kunne utvikle og prøve ut enkle programmer og algoritmer i et utvalg programmeringsspråk relevante for skolen
- kunne planlegge, gjennomføre og reflektere over læring og undervisning, basert på forsknings- og erfaringsbasert kunnskap og teori om undervisning i fag der programmering inngår
- kunne identifisere og vurdere programmering som skal inngå i enkle teknologiske løsninger, forstå vanskelighetsgrad, arbeidsomfang og egnethet i en undervisningssituasjon
Generell kompetanse
Etter å ha gjennomført emnet skal studenten
- kunne analysere læreplaner og bidra i utvikling av lokale planer som grunnlag for planlegging, gjennomføring og vurdering i undervisningen
## Læringsformer og aktiviteter
I undervisningen blir det lagt vekt på varierte arbeidsformer. Tidlig i semesteret vil studentene møte arbeidskrav som går ut på at de må gjøre seg kjent med programmeringsverktøya i emnet. Undervisninga kan være en blanding av nettbaserte forelesninger, omvendt undervisning og seminarer på campus. Det vil videre bli gitt oppgaver der studentene skal utarbeide undervisningsøkter med programmering som anvendt teknologi.
## Obligatoriske aktiviteter
- Obligatoriske arbeidskrav
## Mer om vurdering
Det vil bli gitt inntil seks obligatoriske arbeidskrav i emnet. Obligatoriske arbeidskrav må være godkjent før vurdering kan gjennomføres.
Studentene kan bli vurdert, pålagt arbeidskrav og oppmøte knyttet til fellesfaglige tema.
## Studiepoengreduksjon
## Fagområder
- Program/system-utvikling
- Fagdidaktikk
