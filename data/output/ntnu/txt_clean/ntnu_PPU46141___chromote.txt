## Om emnet
## Faglig innhold
Emnet er en del av praksisopplæringen i lektorutdanningen og er ett av i alt fire praksisemner. Her inngår 45 av de 100 dagene av studiets praksis. Praksisfeltet er en viktig læringsarena i studiet og det legges vekt på å skape sammenhenger mellom erfaringene studenten gjør i praksis, og teoretiske perspektiver de møter i studiet. All praksis i skolen er obligatorisk. Eventuelt uforutsett fravær endrer ikke kravet til omfang. Dersom en student blir syk eller får annet uforutsett fravær i løpet av praksisen, må dette umiddelbart formidles til skolen og til NTNU emneansvarlig, og praksisen må taes igjen senere.
All praksis er veiledet og foregår i autentiske yrkessituasjoner med elever i skolen. Studentene skal i løpet av praksisopplæringen ha praksis både i ungdomsstrinnet og i videregående opplæring. Studenter med fagbakgrunn fra fellesfagene i videregående opplæring skal møte elever på ulike utdanningsprogrammer i løpet av praksisopplæringen.
I praksis 4 skal studenten undervise i sine to undervisningsfag og gjennom samarbeid med praksislæreren få innblikk i en lærer sin arbeidsdag. Fokus ligger på videreutvikling og refleksjon rundt egen praksis, studenten viser progresjon i forståelsen av en lærers yrkeshverdag. Læringsutbyttebeskrivelsene er de samme for alle studenter, men vektleggingen av de ulike beskrivelsene vil avhenge av praksisskolens kontekst. Praksis 4 forutsetter og bygger på en oppnådd kompetanse fra de tidligere praksisemnene.
## Læringsutbytte
Kunnskap
Studenten har kunnskap om skolen som organisasjon.
Ferdigheter
Studenten
- kan alene og sammen med andre planlegge og gjennomføre undervisning på ulike læringsarenaer som fører til gode faglige og sosiale læringsprosesser
- kan utøve god klasseledelse
- kan veilede og motivere elevene og skape et inkluderende læringsmiljø
- kan på et selvstendig og faglig grunnlag bruke varierte arbeidsmåter og tilpasse opplæringen ut fra elevenes forutsetninger
- kan vurdere og dokumentere elevenes læring og gi læringsfremmende tilbakemeldinger
- kan alene og sammen med andre evaluere og reflektere over egen undervisning i faget med utgangspunkt i elevenes læring
- kan, under veiledning og i samarbeid med andre, utvikle, gjennomføre og evaluere et forsknings- og utviklingsarbeid med utgangspunkt i undervisningspraksis
Generell kompetanse
Studenten
- kan identifisere særskilte behov hos barn og unge, herunder identifisere tegn på vold eller seksuelle overgrep, og raskt iverksette nødvendige tiltak på bakgrunn av faglige vurderinger og i samarbeid med tverrfaglig samarbeidspartnere til barnets beste
- kan vurdere og utvikle egen praksis i tråd med profesjonsetiske normer og standarder
- kan samarbeide med elever, foresatte, kolleger, skoleledelse og andre aktører i skolen
## Læringsformer og aktiviteter
Praksis 4 er en undervisningspraksis som skal gjennomføres individuelt eller parvis. Praksis 4 er organisert som en 8 ukers bolk. I løpet av Praksis 4 skal studenten gjennomføre 30 timer med undervisning i hvert av sine undervisningsfag.
For å realisere målene i emnet, kreves et samspill mellom praksiserfaringer, teoretiske perspektiver og refleksjon. I tillegg til praksisopplæringen, inneholder også emnet et campusrelatert perspektiv på praksis, der undervisningen har som mål å bidra til at studentene opplever et helhetlig innhold. Her vil sammenhenger mellom skole og campus stå sentralt. Undervisningen i emnet består av temadager og storforelesninger i tillegg til undervisning om praksis.
## Obligatoriske aktiviteter
- 75 % deltagelse i undervisning på campus
- Kurs i skolens indre liv
- Utviklingssamtaler
- Veiledningssamtaler
- Min lektoridentitet
## Mer om vurdering
Sluttvurderingen i emnet er en helhetlig vurdering av undervisningspraksisen knyttet til læringsmål, hvor tilhørende praksisrapporter og praksisoppfølging inngår. "Bestått" i emnet forutsetter godkjente obligatoriske aktiviteter og innlevert og godkjent praksisprofil, samt godkjente rapporter. Dersom studenten står i fare for å få "ikke bestått", skal studenten motta skriftlig varsel med informasjon om det. Varselet skal sendes senest tre uker før praksisperiodens slutt. Dersom studenten i slutten av praksisperioden viser handling eller atferd som åpenbart ikke gir grunnlag for å bestå praksis, kan studenten likevel få karakteren "ikke bestått", selv om forutgående varsel ikke er gitt.
