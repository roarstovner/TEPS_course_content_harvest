## Om emnet
## Faglig innhold
Emnet legger opp til en fordypning i arbeid med tekster og fortellinger i skolen med eksempler fra kristendom, jødedom, islam, hinduisme og buddhisme. Emnet belyser også forholdet mellom religion/livssyn og etikk, og arbeid med dette i skolen. Emnet gir kunnskap om filosofiske tenkemåter og samtaleformer, i og utenfor skolen. Studiet omfatter praktisk erfaring med å legge til rette for og gjennomføre KRLE-faglig ekskursjon og samtaler. Emnet gir erfaring med å anvende KRLE-didaktisk forskning i analyse av faglig relevante problemstillinger.
## Læringsutbytte
KUNNSKAP
Studenten
- har omfattende kunnskap om et utvalg av tekster og fortellinger i religioner, og om arbeidet med dette i skolen
- Har kunnskap om forholdet mellom religion/livssyn og etikk
- har kunnskap om filosofiske tenke- og samtaleformer i og utenfor skolen - før og nå
- har kunnskap om utvalgte etiske og filosofiske problemstillinger
- har kunnskap om hvordan estetiske arbeidsformer kan være med å fremme læring, motivasjon og variasjon i arbeidet med faget
- har kunnskap om forskning på barn og ungdom i forhold til religion, livssyn og etikk
FERDIGHETER
Studenten
- kan gjøre rede for tekster og fortellinger i religioner, og anvende disse i undervisningsarbeid
- kan lage undervisningsopplegg som tar i bruk estetiske arbeidsformer og digitale verktøy
- kan diskutere ulike sider ved forholdet mellom religion/livssyn og etikk
- kan diskutere utvalgte filosofiske og etiske problemstillinger
- kan bruke og reflektere selvstendig over ulike arbeids- og vurderingsformer som blir benyttet i skolefaget
GENERELL KOMPETANSE
Studenten
- kan anvende og diskutere læreplaner og andre føringer som grunnlag for undervisningsplanlegging
- kan drøfte og bruke varierende arbeidsmåter i KRLE
- har omfattende kunnskap om religioner og livssyn og kan anvende kunnskapen på ulike måter i skolen generelt.
## Læringsformer og aktiviteter
Studiet organiseres med fast ukentlig undervisning. Ekskursjon med elever kan ligge utenom vanlig undervisningstid. Arbeidsformene i undervisningen veksler mellom forelesning, arbeid med oppgaver individuelt og i gruppe, diskusjoner, samt muntlige og skriftlige studentpresentasjoner.
## Obligatoriske aktiviteter
- Obligatoriske arbeidskrav iht. Emnebeskrivelsen
## Mer om vurdering
OBLIGATORISKE ARBEIDSKRAV:
- Planlegge, gjennomføre og evaluere ekskursjon med elever. Arbeidskravet innebærer obligatorisk deltagelse i undervisning og utforming av ulike tekster.
- Livssynssamtale: Delta i samtale ledet av medstudenter. Inkluderer forberedelse, gjennomføring og debrifing.
- To teksttolkninger (1 individuell, 1 gruppe), der den ene er knyttet til kristen tradisjon.
Studentene kan bli vurdert, pålagt arbeidskrav og oppmøte knyttet til fellesfaglige tema.
Mulighet for og innhold i eventuelt kompensatorisk arbeid vurderes individuelt. Obligatoriske arbeidskrav vurderes med godkjent/ikke godkjent. Obligatoriske arbeidskrav må være godkjent før en kan framstille seg til eksamen.
## Vurdering
- Individuell FoU-oppgave Karakterskala: bestått/ikke bestått Hjelpemiddel: alle hjelpemidler tillatt.
- Skriftlig skoleeksamen Varighet: 6 timer Karakterskala: A-F Hjelpemiddel: Ingen.
Ny/utsatt eksamen blir gjennomført i samsvar med gjeldende studieforskrift ved NTNU. Delvurderinger kan tas opp eller forbedres enkeltvis.
Ved stryk på FoU-oppgaven er det anledning til å levere forbedret oppgave til vurdering én gang (regnes som eksamensforsøk nummer to). Ved tredje eksamensforsøk må det leveres en helt ny oppgave.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Studenten bør ha gjennomført KRLE 1 (30 studiepoeng, for å kunne starte på KRLE 2. Gjennomført forstås her som at alle obligatoriske arbeidskrav i KRLE 1 er godkjent, med andre ord at studenten er eksamensklar.
## Kursmateriell
Pensumliste legges ut på Blackboard før studiestart.
## Fagområder
- Lærer- og lektorutdanning
- Religion, Livssyn og etikk
