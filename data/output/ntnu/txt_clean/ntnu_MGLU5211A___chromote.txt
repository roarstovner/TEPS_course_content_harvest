## Om emnet
## Faglig innhold
I dette emnet tar en opp vitenskapsteori og ulike forskningsmetoder og deres egnethet i ulike situasjoner. En studerer også ulike forskningsparadigmer og sammenhengen mellom valg av teori og forskningsmetoder. Studentene får opplæring og øving i bruk av ulike kvantitative og kvalitative forskningsmetoder, kildekritiske metoder inkludert. Hovedvekten vil ligge på kvalitative metoder. Det å formulere egen problemstilling, finne teori og metode og avdekke og avklare forskningsetiske utfordringer for eget arbeid bli en sentral del av emnet. Gjeldende krav til masteroppgaver med hensyn til struktur, språk og presisjonsnivå, referanse- og teoribruk vil bli tatt opp.
## Læringsutbytte
Kunnskap
Studenten
- har inngående kunnskap om KRLE-relevant forskning og teori og vitenskapelige tenkemåter, forskningsmetoder og etikk
- har inngående kunnskap om ulike forskningsparadigmer og sammenhenger mellom ontologisk og epistemologisk ståsted og valg av forskningsmetoder
- har inngående kunnskap om særtrekk ved ulike forskningsdesign og forskningsmetoder
- har inngående kunnskap om ulike metoder for innsamling og analyse av datamateriale
