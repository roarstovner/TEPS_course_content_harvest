## Om emnet
## Faglig innhold
I dette emnet vil en arbeide med analyse av matematikkunnskap og design av matematikkundervisning, samt matematisk modellering relevant for trinnene 8-13 i skolen. Analytiske rammeverk vil være Teorien for didaktiske situasjoner i matematikk og Den antropologiske teorien for det didaktiske. Sentrale begreper vil være: didaktisk system, didaktisk situasjon, adidaktisitet, miljø, didaktisk kontrakt, referansemodell og modellering av systemer.
## Læringsutbytte
Etter fullført emne skal studenten kunne gjennomføre innledende epistemologiske og didaktiske analyser av matematisk kunnskap og bruke dette som grunnlag for å designe undervisningssekvenser i matematikk for trinnene 8-13 i skolen. Studenten skal også kunne besvare spørsmål knyttet til ekstramatematiske systemer gjennom modellering av disse systemene, og tilpasse slik modellering til undervisning i matematikk for trinnene 8-13. Sammen med emnene MA3060 og RFEL3100 gir dette emnet det faglige grunnlaget for å skrive en masteroppgave med matematikkdidaktisk fokus.
## Læringsformer og aktiviteter
Undervisningen legges opp som seminarer der en veksler mellom forelesninger, gruppearbeid og diskusjon, samt studentpresentasjoner. Emnet forutsetter en høy grad av studentdeltakelse slik at tilstedeværelse i undervisningen er viktig for å få tilstrekkelig læringsutbytte. Emnet gis på høsten i oddetallsår.
## Obligatoriske aktiviteter
- Presentasjon
- 80 % oppmøte
- Empirisk basert oppdrag
## Mer om vurdering
Dersom studenten også etter utsatt eksamen har sluttkarakteren F/ikke-bestått, må studenten gjenta emnet i sin helhet. Arbeider som teller med i sluttkarakteren må gjentas.
Utsatt eksamen er i august.
## Forkunnskapskrav
Det kreves minimum 60 studiepoeng matematikk og fullført minst 30 studiepoeng av praktisk-pedagogisk utdanning/profesjonsfaget for opptak til emnet.
## Kursmateriell
Litteraturen er basert på matematikkdidaktiske forskningsartikler og oppgis ved semesterstart.
## Studiepoengreduksjon
## Andre sider om emnet
- Faglærers emneside
## Fagområder
- Matematikkdidaktikk
- Matematikk
