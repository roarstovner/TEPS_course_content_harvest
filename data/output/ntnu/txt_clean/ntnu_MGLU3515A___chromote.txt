## Om emnet
## Faglig innhold
Emnet bygger på kroppsøving 1. Gjennom arbeidet med kroppsøving 2 skal studenten øke sin praktisk-didaktiske kompetanse og videreutvikle selvstendig og faglig refleksjon over undervisning og læring i kroppsøving. I emnet inngår kunnskap om og erfaring med forskning og utviklingsarbeid i kroppsøving. Kroppsøving belyses og drøftes videre i tverrfaglig sammenheng og knyttes til mangfold og forskjellighet i elevgruppen i skolen. I emnet inngår også kunnskap om kroppen i bevegelse og prinsipp for trening for barn og ungdom.
## Læringsutbytte
Kunnskap
Studenten
- har kunnskap om fagdidaktisk forskning i kroppsøving
- har kunnskap om motivasjon, vurdering og dokumentasjon av læring i kroppsøving
- har kunnskap om kroppsøving og kroppslig læring i tverrfaglig perspektiv
- har kunnskap om begrepet danning og respekt for andre i tilknytning til kroppsøving
- har kunnskap om bevegelsesmiljø, aktivitet, øving og treningsprinsipper egnet for elever i kroppsøving
- har kunnskap om kroppen i bevegelse, spesielt med tanke på læring av bevegelsesaktiviteter
Ferdigheter
Studenten
- kan arbeide med danning og tverrfaglighet med utgangspunkt i kroppsøving
- kan vurdere fagdidaktiske problemstillinger og bruke relevant teori og forskning til å forbedre undervisning i kroppsøving
- kan gjennomføre og vurdere læringsarbeid i friluftsliv, inklusive overnattingsturer
- kan planlegge, gjennomføre og vurdere utviklingsarbeid knyttet til egen lærerkompetanse og undervisning i kroppsøving
Generell kompetanse
Studenten
- kan bidra til nytenkning og innovasjon i faget kroppsøving og til skoleutvikling med utgangspunkt i kroppsøving
- kan arbeide med mangfold og forskjellighet i kroppsøving og reflektere over fagets innhold og rolle i en flerkulturell skole
- kan utøve profesjonalitet som kroppsøvingslærer
## Læringsformer og aktiviteter
Undervisningen gjennomføres teoretisk og praktisk i varierte læringsmiljø. Studentene må arbeide individuelt og i gruppe.
## Obligatoriske aktiviteter
- Obligatoriske arbeidskrav iht. Emnebeskrivelsen
## Mer om vurdering
Obligatoriske arbeidskrav:
- 80 % obligatorisk oppmøte i undervisning (se semesterplanen)
- Godkjent inntil 6 øvinger
Obligatoriske arbeidskrav vurderes med godkjent/ikke godkjent. Obligatoriske arbeidskrav må være godkjent før en kan framstille seg til eksamen. Kandidater som står i fare for å bli nektet å gå opp til eksamen pga. manglende arbeidskrav, skal varsles om dette, jf. forskrift om studier ved NTNU.
## Vurdering
- Del 1: Gjennomføre og dokumentere et selvstendig FoU-arbeid
- Del 2: Individuell skriftlig eksamen (6 timer)
Det er anledning til å enkeltvis ta opp igjen delvurderinger i emnet.
Ved stryk på FoU-arbeid er det anledning til å levere forbedret oppgave til vurdering én gang (regnes som eksamensforsøk nummer to). Ved tredje eksamensforsøk må det leveres en helt ny oppgave.
Studentene kan bli vurdert eller pålagt arbeids- eller oppmøtekrav tilknyttet undervisning av fellesfaglige tema i inneværende undervisningssemester.
Det er anledning å klage på delvurdering i emnet
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Kroppsøving 1 (30 stp) eller tilsvarende.
## Kursmateriell
Endelig pensumliste legges ut på Blackboard.
## Studiepoengreduksjon
## Fagområder
- Kroppsøving/idrett
- Lærer- og lektorutdanning
