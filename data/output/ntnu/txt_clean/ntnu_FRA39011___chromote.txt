## Om emnet
## Faglig innhold
En vitenskapelig undersøkelse på fransk om et språklig eller litterært emne, et emne i kulturhistorie eller et tverrdisiplinært emne. Masteroppgaven kan ta for seg fagdidaktiske problemstillinger innenfor disse disiplinene. Oppgaven skal ha et omfang på ca. 15 000 ord, ikke medregnet forord, litteraturliste og vedlegg.
Alle studenter skal skrive et sammendrag av masteroppgaven på 1/2 - 1 side. Sammendraget skal skrives på både fransk og norsk og skal stå først i masteroppgaven, like før innholdsfortegnelsen.
Studenten skal i et eget tillegg på inntil én side i masteroppgaven gjøre rede for masterarbeidets relevans for virket som lektor.
## Læringsutbytte
Kunnskaper
Kandidater som har bestått dette emnet
- har inngående kunnskaper om et selvvalgt tema innen språk-, litteratur- og/eller kulturvitenskap
Ferdigheter
Kandidater som har bestått dette emnet
- behersker vitenskapelig metode og kan anvende teoretiske tilnærminger til å utarbeide problemstillinger
- kan gjennomføre et eget forskningsarbeid innenfor språk, litteratur, kulturhistorie eller et tverrdisiplinært emne
- behersker akademisk fremstilling på fransk muntlig og skriftlig
- kan beskrive arbeidets betydning for profesjonen som lektor i skolen
Generell kompetanse
Kandidater som har bestått dette emnet
- kan arbeide med store tekstmengder, skape oversikt og trekke ut hovedpunkter
- har en kritisk tilnærming til sitt materiale og har evne til å strukturere og formulere ideer klart og innsiktsfullt
- har avanserte analytiske ferdigheter og evne til kritisk refleksjon
## Læringsformer og aktiviteter
Eget arbeid, kombinert med personlig veiledning. Normert antall veiledningstimer for masteroppgaver ved Det humanistiske fakultet er beskrevet i følgende link: https://innsida.ntnu.no/wiki/-/wiki/Norsk/Masteravtale+HF
## Mer om vurdering
Masteroppgaven skrives på fransk. Sluttvurderingen av masteroppgaven justeres gjennom en muntlig eksamen på ca. 20-30 minutter. Muntlig eksamen avholdes på fransk. Det vil ikke bli arrangert muntlig eksamen dersom masteroppgaven ikke er bestått.
Studenter som har fått bestått karakter på masteroppgaven i fransk har ikke anledning til å få vurdert en ny masteroppgave i fransk (jf. NTNUs studieforskrift §5-9).
Studenter som ikke består masteroppgaven, må søke instituttet for å få adgang til å levere en ny masteroppgave (jf. utfyllende regler til studieforskriften for Det humanistiske fakultet §5-9)
## Spesielle vilkår
Krever opptak til studieprogram:
Lektorutdanning i språkfag for trinn 8 – 13 (MLSPRÅK)
Master med integrert praktisk-pedagogisk utdanning (MPPU)
## Forkunnskapskrav
Krever opptak til femårig lektorutdanning i språkfag (MLSPRÅK), studieretning fransk, eller Master med integrert praktisk-pedagogisk utdanning (MPPU), studieretning fransk.
## Fagområder
- Fransk språk
- Fransk litteratur
- Fransk
- Fransk kulturkunnskap
- Fransk litteraturvitenskap
- Fransk språkvitenskap
