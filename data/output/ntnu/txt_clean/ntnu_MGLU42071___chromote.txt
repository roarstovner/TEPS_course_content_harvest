## Om emnet
## Faglig innhold
- Emnet består i hovedsak av selvstendig skapende FOU arbeid med selvvalgt tema og veiledning knyttet til dette.
- Litteraturstudier i selvvalgt pensum og forelesninger.
- Refleksjon knyttet til prosess fra idé til ferdig produkt.
## Læringsutbytte
Kunnskaper
Studenten har
- inngående kunnskap om det selvvalgte temaet, både fagteoretisk, materialteknisk og formalestetisk
- inngående kunnskap om hvordan det selvvalgte temaet forholder seg til fagtradisjon i både faglig og fagdidaktisk kontekst
Ferdigheter
Studenten kan
- benytte teknikker, materialer og redskaper som er relevante for det selvvalgte temaet på et avansert nivå, både håndverksmessig og formalestetisk
- gjøre selvstendige søk etter relevante kunnskaper, ferdigheter, teori og inspirasjonskilder for det selvvalgte temaet
Generell kompetanse
Studenten kan
- arbeide systematisk og selvstendig med en avgrenset problemstilling, samt anvende faglig kunnskap og estetisk kompetanse på et avansert nivå
- uttrykke seg gjennom eget praktisk skapende arbeid, visuell presentasjon, samt bruke relevant fagterminologi til å uttrykke seg både muntlig og skriftlig på et avansert nivå
## Læringsformer og aktiviteter
Studiet vil bestå av en veksling mellom eget praktisk skapende arbeid, møte med kunst og formkultur, teoretiske studier og ekskursjoner. Refleksjon rundt egen og andres utforskning i materialer og teknikker står sentralt. Studentene skal arbeide med faglige og dagsaktuelle problemstillinger. Dokumentasjon av arbeidsprosesser skal skje gjennom logger.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske aktiviteter:
- en prosjektbeskrivelse av et forsknings og utviklingsarbeid hvor de gjør rede for en systematisk undersøkelse som skal gjennomføres i materialer og teknikker på verksted.
- Deltakelse på verkstedseminar der studenten legger frem sin undersøkelse for medstudenter og veiledere, samt gir konstruktiv respons til medstudenter.
- veiledning
- ekskursjoner
Arbeidskrav vurderes med godkjent/ikke godkjent. Obligatoriske arbeidskrav må være godkjent før en kan framstille seg til eksamen.
## Vurdering
Eksamen består av:
- en utstilling av praktiske arbeider,
- en video som presenterer deler av undersøkelsen.
Studentene kan bli vurdert, pålagt arbeidskrav og oppmøte knyttet til fellesfaglige tema.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Forkunnskapskrav
Studenten må ha bestått kunst og håndverk 1 og gjennomført kunst og håndverk 2 for å kunne starte på emner i syklus 2. Bestått forstås som at studenten har fullført og bestått eksamen i emnet. Gjennomført forstås som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Endelig pensumliste legges ut på Blackboard før studiestart.
## Fagområder
- Kunst og håndverk
- Lærer- og lektorutdanning
