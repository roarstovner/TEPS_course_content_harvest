## Om emnet
## Faglig innhold
I det fyrste hovudområdet i emnet byggjer me vidare på fagleg innhald i Samfunnsfag 1 del 2 og Samfunnsfag 2 ved å analysera framvoksteren av europatankar og fylgja prosessen fram mot dagens EU. Saman med det storpolitiske biletet i etterkrigstida og viktige økonomiske utviklingsliner, skal den økonomiske globaliseringa også trekkjast inn i ei overordna drøfting av forfatning, nasjon og demokrati, men med særleg vekt på Noreg og diskusjonar og konfliktar om politisk og økonomisk globalisering og verknadene desse prosessane har på det norske samfunnet og på folkestyret. Globaliseringsvenlege og globaliseringskritiske posisjonar og ytringar koplar tematikken med det andre hovudområdet i emnet: Ytring og media i fortid og notid. Dette skal studerast med fokus på fagskriving, tekst- og diskursanalyse og kritisk tenking i samfunnsfag, ein tematikk der forskarblikk og forskingsmetode møter skulefag, grunnleggjande ferdigheiter i samfunnsfag og samfunnsfagdidaktisk tenking. Dei fleste av casestudia vil vera henta frå ordskifte og medieytringar om Noregs plass i Europa og verda etter 1945.
## Læringsutbytte
KUNNSKAP
Studenten
- har avansert kunnskap om tilhøvet mellom nasjon, folkestyre og globalisering og om konsekvensar for forfatninga av globaliseringsutviklinga.
- har inngåande kunnskap om internasjonal arbeidsdeling og ulike former for internasjonalt samarbeid
- har avansert kunnskap om utviklinga fram imot samtidas EU, om styrings- og demokratiutfordringar i denne unionen og om korleis konfliktar knytte til globalisering har påverka skiljeliner og samarbeidsmønster i norsk politikk etter 1945.
- har avansert kunnskap om aktørar, posisjonar, interesser og konfliktar i spørsmål som vedkjem Noregs tilhøve til inter- og overnasjonale samarbeidsformer
- har inngåande kunnskap om ytringsformer i det offentlege rommet, om retoriske teknikkar og om medias skiftande rolle som kulisse for og aktør i meiningsdanning.
- har avansert kunnskap om fagskriving, tekst- og diskursanalyse både som inngang til forsking og som utgangspunkt for kritisk dannande samfunnsfagundervisning.
FERDIGHEITER
Studenten
- kan analysera og forholda seg kritisk til forsking om globalisering og bruka denne innsikta i undervisninga.
- kan bruka diskurs- og tekstanalyse i eiga fagskriving og som utgangspunkt for fagdidaktisk tilrettelegging for skulen.
- kan finna, vurdera, velja og bruka mediekjelder i tilrettelegging for samfunnsfagleg læring.
- kan vurdera munnlege og skriftlege elevtekstar om politiske tilhøve og konfliktar.
GENERELL KOMPETANSE
Studenten
- kan analysera offentleg meiningsdanning og meiningsbryting med utgangspunkt i innsiktene frå masterfaget.
- kan analysere og vurdere relevante faglige og etiske problemstillinger knyttet til mediebruk
## Læringsformer og aktiviteter
Førelesingar, sjølvstendig arbeid og arbeid i grupper. Seminar. «Kollegaveiledning». Løysing av obligatoriske og andre oppgåver individuelt og i grupper.
## Obligatoriske aktiviteter
- Obligatoriske arbeidskrav iht emnebeskrivelsen
## Mer om vurdering
Obligatoriske arbeidskrav:
- deltaking på introduksjonsøkt.
- godkjend to individuelle skriveøvingar etter «kollegarettleiing» i grupper.
- godkjend eitt seminarinnlegg førebudd i grupper, og eitt «opposisjonsinnlegg» førebudd i grupper.
- godkjend ein gruppeinnlevert lese, diskusjons- og øvingslogg etter retningsliner kunngjort ved semesterstart. Obligatorisk deltaking i seminar knytt til gruppeinnlevering, deltaking på minimum 2 av 3 seminarøkter
Ved skriftleg skuleeksamen er ingen hjelpemiddel tillatne.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Stått samfunnsfag 2 (30 studiepoeng) eller tilsvarande.
## Forkunnskapskrav
Studenten må ha bestått samfunnsfag 1 (30 sp) og gjennomførd samfunnsfag 2 (30 sp) for å kunna starta på emne i syklus 2. Bestått forståast som at studenten har fullført og bestått eksamen i emnet. Gjennomført blir forstått som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Samfunnsfag
