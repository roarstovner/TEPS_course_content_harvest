## Om emnet
## Faglig innhold
Norsk 1, emne 1 for 5.-10. trinn er et innføringsemne i språk og litteratur. Emnet tar for seg språklige og litterære emner, tekstvalg og fagdidaktisk kunnskap med vekt på mellomtrinnet. I emnet skal studentene også utvikle sine egne språkferdigheter, sin egen tekstkompetanse og formidlingsevne. Studentene skal vurderes i bokmål.
## Læringsutbytte
KUNNSKAP
Studenten
- har omfattende kunnskap om språket som system og språket i bruk
- har kunnskap om språklig identitet, norsk som andrespråk og flerspråklig praksis
- har bred kunnskap om hva som kjennetegner skriftlige tekster i ulike sjangre og medium
- har kunnskap om barnelitteraturhistorie
- har kunnskap om et utvalg skjønnlitterære tekster i ulike sjangre og medium, for barn, unge og voksne
- har grunnleggende kunnskap om hermeneutikk som teori og metode.
FERDIGHETER
Studenten
- kan bruke kunnskap om språk i språkstimulerende arbeid og gjøre rede for fagdidaktiske valg som skal fremme muntlig og skriftlig språkutvikling for alle elever, med vekt på mellomtrinnet
- kan bruke kunnskap om hva som kjennetegner ulike tekster og sjangre i arbeid med skriftlige tekster i ulike medium
- kan legge til rette for at elever på mellomtrinnet får lese, skrive og diskutere sak- og fiksjonstekster for ulike formål og i ulike sjangre og medium.
GENERELL KOMPETANSE
Studenten
- kan legge til rette for at elevene på mellomtrinnet videreutvikler grunnleggende språkferdigheter og blir tekstkyndige språkbrukere som kan delta aktivt i klasserommet og på andre sosiale arenaer
- kan planlegge, gjennomføre og reflektere over norskundervisning i sentrale emner og gjøre rede for elev- og trinntilpassa fagdidaktiske valg
- kan vurdere egen praksis med gjeldende læreplaner, fagkunnskap og fagdidaktisk innsikt som grunnlag
## Læringsformer og aktiviteter
Studiet innebærer både fellesforelesninger, undervisning i seminarform og arbeid i mindre grupper. Studentene skal gjennom studiet bruke språket aktivt i skriftlig og muntlig kommunikasjon med medstudenter og faglærere. Det er en forutsetning at studentene tilegner seg lærestoff gjennom selvstudium utenom den organiserte undervisningstida, også gjennom kollokviegrupper og gjennom læringsplattforma. Ved siden av de obligatoriske arbeidskravene som er presiserte nedenfor, vil studentene bli møtt med forventninger om aktiv deltakelse i studiet.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske arbeidskrav:
Inntil to faglige tekster (individuelt og/eller i par)
80 % Obligatorisk deltagelse i undervisning, verkstedarbeid og innleveringer av øvinger i henhold til semesterplan.
Obligatoriske arbeidskrav blir vurderte som godkjent/ikke godkjent. Alle arbeidskrav må være godkjent for å kunne gå opp til eksamen i emnet.
Studentene kan bli vurdert eller pålagt arbeids- eller oppmøtekrav tilknyttet undervisning av fellesfaglige tema i inneværende undervisningssemester
## Vurdering
Skriftlig eksamen.
Dersom eksamensoppgaven i litteratur er en analyse av barne-/ungdomsbok, vil studentene få beskjed én uke før eksamendato (via Blackboard) om hvilke skjønnlitterære bøker de kan ta med på eksamen . Ved enkelte eksamensoppgaver kan studentene også bes om å medbringe fagbøker/artikler fra pensumlista i litteraturvitenskap. Dette vil i så fall bli kommunisert til studentene i samme beskjed som angir skjønnlitterære bøker.
Eksamensoppgaven i språk har ingen hjelpemidler.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Norsk (norrøn)
