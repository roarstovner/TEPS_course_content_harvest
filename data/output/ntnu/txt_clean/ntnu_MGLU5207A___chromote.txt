## Om emnet
## Faglig innhold
Dette emnet utgjøres av selve masteroppgaven. Under veiledning utformer og gjennomfører studenten et forskningsprosjekt som dokumenteres gjennom en skriftlig oppgave, masteroppgaven. Tema for oppgaven avgjøres av studenten selv i samråd med veileder(ne) og vil derfor variere fra student til student.
## Læringsutbytte
Kunnskap
Studenten
- har avansert, spesialisert kunnskap innenfor et avgrenset område innenfor engelsk språk, litteratur, kultur og engelskdidaktikk
- har inngående kunnskap om hva som kreves av en vitenskapelig tekst
- har kunnskap om referansestandarder for vitenskapelige tekster
Ferdigheter
Studenten
- kan bruke engelsk skriftlig, sikkert og funksjonelt, i skriving av en akademisk fagtekst
- kan under veiledning utforme og gjennomføre et forskningsprosjekt i tråd med gjeldende forskningsetiske normer
- kan kritisk anvende relevante metodiske og teoretiske tilnærminger og tidligere forskningsbasert profesjonsrettet teori og kunnskap i masterfaget til utforskning av nye problemområder
- kan analysere og bruke relevante teorier og metoder for engelsk språk, litteratur, kultur og fagdidaktisk forskning på en selvstendig måte
- kan finne fram i og forholde seg kritisk til ulike informasjonskilder
- kan referere til informasjonskilder i henhold til anerkjente standarder
- kan sette seg inn i litteratur som er relevant for å drive forskning innenfor et avgrenset område innenfor engelsk språk, litteratur, kultur og fagdidaktikk
Generell kompetanse
Studenten
- kan formidle et omfattende selvstendig forskningsarbeid innenfor fagområdet og behersker fagspråk og fagsjangrer innenfor fagområdet
- kan kommunisere om problemstillinger, vitenskapelig posisjonering, analyser og konklusjoner innenfor fagområdet
- kan bidra til utvikling av engelsk som undervisningsfag i skolen
- kan anvende sine kunnskaper for å finne svar på relevante problemstillinger innenfor fagområdet
- kan formidle forskning innenfor fagområdet til fagspesialister og lærere
## Læringsformer og aktiviteter
Eget arbeid med individuell veiledning eller veiledning i mindre grupper. Forskningskollokvier og masterkonferanse.
## Obligatoriske aktiviteter
- Obligatoriske arbeidskrav iht emnebeskrivelsen
## Mer om vurdering
OBLIGATORISKE ARBEIDSKRAV
- Individuell muntlig presentasjon av eget forskningsprosjekt
- Obligatorisk oppmøte til gruppeseminarer
- Obligatorisk deltakelse i veileder-studentmøter
Obligatoriske arbeidskrav vurderes som godkjent/ikke godkjent. Obligatoriske arbeidskrav må være godkjent før en kan framstille seg til eksamen.
## Vurdering
Masteroppgaven skrives i monografiform. Oppgaven leveres individuelt eller som et fellesarbeid for to studenter. Hvis oppgaven leveres som fellesarbeid skal det vedlegges et dokument som beskriver den enkelte kandidats bidrag. Ved samskriving forventes masteroppgaven å være ca 50% lenger enn ved individuelt arbeid. Masteroppgaven vurderes av én intern og én ekstern sensor. Ny/utsatt eksamen blir gjennomført i samsvar med gjeldende studieforskrift ved NTNU.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Forkunnskapskrav
Bestått engelsk 1 (30 studiepoeng) og engelsk 2 (30 studiepoeng) eller tilsvarende. Bestått FoU-oppgave i grunnskolelærerutdanningens tredje studieår.
## Kursmateriell
Kursmateriell og informasjon om kurset vil bli annonsert på den digitale læringsplatformen.
## Fagområder
- Engelsk språk
- Engelsk
- Lærer- og lektorutdanning
