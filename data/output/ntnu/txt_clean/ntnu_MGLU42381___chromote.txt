## Om emnet
## Faglig innhold
Emnet fokuserer på ulike typer musikalske produksjoner med relevans for arbeid i skolen. En produksjon blir i denne sammenheng forstått som en planlagt hendelse med kunstnerisk intensjon, eksempelvis konserter, forestillinger og scenekunstneriske samarbeidsproduksjoner samt innspillinger. I løpet av semesteret skal studenten få trening i å skape, initiere, planlegge, gjennomføre og evaluere ulike typer produksjoner, både individuelt og som del av ei gruppe. I arbeidet inngår kunstnerisk og didaktisk arbeid med komponering av musikk og dans, improvisasjon og arrangering. Dette innebærer blant annet kroppslige og teknologiske arbeidsformer. Gjennom emneforløpet utvikler studenten ferdigheter til å komponere og arrangere musikk og dans på ulike måter og tenkt for ulike formål og i ulike kontekster, samt utvikle kunnskaper og ferdigheter til å drive didaktisk arbeid hvor grunnskoleelever komponerer og arrangerer musikk og dans. Emnet vil inneholde trening på noen komposisjons- og arrangeringsteknikker, koreografiske verktøy, instrumentkunnskap og ulike former for notasjon, samt bruk av digitale verktøy for komponering/arrangering. En viktig del av emnet er å gjøre seg kjent med et utvalg skolerelevante produksjoner gjennom ekskursjoner. Gjennom hele emnet er studenten oppfordret til å utforske tema som samarbeid, inkludering, flerfaglighet, målgruppe, arena og kunstneriske prosesser.
## Læringsutbytte
Kunnskap
Studenten
- har spesialisert kunnskap om et utvalg musikalske produksjoner fra flere ulike kontekster
- har spesialisert kunnskap for selvvalgt tilnærming til komponering
- har avansert kunnskap om flerfaglige og scenekunstneriske samarbeidsmåter og hvordan estetiske og kunstneriske læringsprosesser benyttes innenfor rammene for musikalske produksjoner
- har inngående kunnskap om å fasilitere kreative prosesser i komponering av musikk, dans og sceniske uttrykk
- har avansert kunnskap om et utvalg instrumentgrupper samt om nivåtilpasset arrangering for disse
- har inngående kunnskap om hvordan musikalsk innhold kan tilpasses spesielle produksjonsformer, målgrupper og arenaer
Ferdigheter
Studenten
- kan initiere, planlegge, og gjennomføre ulike typer musikalske produksjoner i skolen
