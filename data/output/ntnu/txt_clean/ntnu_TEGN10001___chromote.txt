## Om emnet
## Faglig innhold
I dette emnet skal kunnskap om opplæringssituasjonen for tegnspråklige elever stå sentralt i arbeidet, og i tillegg er arbeid med gjeldende læreplaner for faget viktig. Kandidaten skal tilegne seg ulike læringsstrategier og ta i bruk læringsressurser som digitale verktøy for å videre kunne bruke dem i undervisning med best mulig didaktisk tilpasning.
Kandidaten skal utvikle sin kunnskap om og innsikt i hva som kreves for å planlegge, gjennomføre og vurdere læringsaktiviteter i og på norsk tegnspråk. Dette knyttes opp mot hvordan en som lærer kan støtte opp under elevenes grunnleggende ferdigheter i faget, flerspråklighet og faglige kompetanse.
## Læringsutbytte
Kunnskap
Kandidaten
- har kunnskap om regelverk og gjeldende læreplaner og andre undervisningsrelaterte dokumenter knyttet til norsk tegnspråk i skolen, med fokus på egne undervisningstrinn
- har grunnleggende kunnskap i å vurdere og ta i bruk ulike læringsstrategier, læringsressurser og digitale verktøy i faget norsk tegnspråk for egen læring og i formidlingssituasjoner som grunnlag for elevenes læring
Ferdigheter
Kandidaten
- kan formidle grunnleggende kunnskap om faget norsk tegnspråk til elever og andre
- kan kritisk reflektere rundt muligheter for tilrettelegging av kommunikativ samhandling, for eksempel å legge til rette for møteplasser for tegnspråklige elever på tvers av skoler og gjennom bruk av virtuelle klasserom, men også ved bruk av tolking
Generell kompetanse
Kandidaten
- kan vedlikeholde og utvikle egen språklig og didaktisk kompetanse og bidra til faglig utvikling og nytenkning
- kan planlegge og gjennomføre undervisning i norsk tegnspråk på grunnleggende nivå, med fokus på egne undervisningstrinn
- kan sette tydelige mål for undervisningen og vurdere elevenes læringsutbytte
- kan legge til rette for varierte læringsaktiviteter, også ved bruk av digitale ressurser, som formidler kunnskap om norsk tegnspråk som fremmer språklig samhandling og elevenes grunnleggende ferdigheter og faglige utvikling
## Læringsformer og aktiviteter
Undervisning i emnet skjer i form av forelesninger, arbeid i grupper og gjennom den digitale læringsplattformen.
Obligatoriske aktiviteter:
80% obligatorisk oppmøte. (Manglende oppmøte kan kompenseres i henhold til instruksjoner fra faglærer.)
2 planer for undervisningsopplegg - der en også presenteres på norsk tegnspråk.
Obligatoriske arbeidskrav vurderes som godkjent/ikke godkjent.
Obligatoriske arbeidskrav må være godkjent før en kan framstille seg til eksamen.
Blokkundervisning
## Obligatoriske aktiviteter
- Undervisningsopplegg
- Undervisningsopplegg med presentasjon på tegnspråk
- 80% obligatorisk oppmøte
## Mer om vurdering
En skriftlig individuell akademisk fagtekst (1800-2400 ord).
Ny/utsatt eksamen blir gjennomført i samsvar med gjeldende studieforskrift ved NTNU.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Forkunnskapskrav
Krever opptak til studieprogram:
Grunnskolelærerutdanning 1.-7. trinn (MGLU1-7)
Grunnskolelærerutdanning 5.-10. trinn (MGLU5-10)
## Kursmateriell
Pensum oppgis ved semesterstart
## Fagområder
- Lærer- og lektorutdanning
- Tegnspråk og tolking
