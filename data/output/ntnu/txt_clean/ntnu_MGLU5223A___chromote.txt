## Om emnet
## Faglig innhold
Faglig innhold
I dette emnet er fokuset på gode vilkår for opplæring av elever med matematikkvansker eller lese- og skrivevansker. Lese- og skrivevansker og matematikkvansker er en av de hyppigste årsakene til spesialundervisning/ individuelt tilrettelagt opplæring.  Emnet gir kompetanse i å forebygge og kartlegge lese- og skrivevansker og matematikkvansker, og sette i gang system- og individrettede tiltak. Et ressurs- og mestringsperspektiv vektlegges, og inkluderingsperspektivet og tilpassing av opplæringen til den enkelte elevs ulike behov står sentralt. Overordnete temaer er systemarbeid, kollegasamarbeid, og samarbeid mellom skole og hjem. Andre sentrale perspektiver er elev- og menneskesyn, og spesialpedagogens rolle i arbeid med elever med matematikkvansker og lese- og skrivevansker.
## Læringsutbytte
Kunnskap 
Studenten
- har inngående kunnskap om teori og forskning knyttet til lese- og skrivevansker og matematikkvansker. 
- har inngående kunnskap om ulike strategier for forebygging og kartlegging av elever med lese- og skrivevansker og matematikkvansker og hvordan dette kan danne grunnlag for målrettede tiltak.
- har inngående kunnskap om ulike tiltak, både på individ- og systemnivå, knyttet til matematikkvansker og lese- og skrivevansker.
- har inngående kunnskap om hvordan lese- og skriveutvikling og matematisk utvikling samspiller med barnets generelle utvikling på områder som språk, selvoppfatning, motivasjon, og sosial kompetanse.
- har inngående kunnskap om spesialpedagogens rolle samt etiske og juridiske problemstillinger knyttet til elever som strever med lesing, skriving og regning.
Ferdigheter 
Studenten 
- skal kunne reflektere selvstendig, kritisk og etisk bevisst om spesialpedagogiske temaer som angår elever med matematikkvansker og lese- og skrivevansker.
- skal kunne gi opplæring og veiledning i et forebyggende perspektiv.
- skal kunne kartlegge lese- og skrivevansker og matematikkvansker.
- skal kunne skissere, utføre og evaluere tiltak for enkeltelever og grupper av elever som har utfordringer med lesing, skriving og regning.
- skal kunne vurdere ulike lære- og hjelpemidler for elever med matematikkvansker og lese- og skrivevansker.
- skal kunne samarbeide med elever, foresatte, kollegaer og andre samarbeidsparter, og også kunne gi kollegaer og andre veiledning/kompetanseheving om spesialpedagogiske temaer knyttet til matematikkvansker og lese- og skrivevansker.
- skal kunne søke ny kunnskap fra nasjonal og internasjonal forskning og vurdere gyldighet og relevans av denne.   
Generell kompetanse 
Studenten  
- kan formulere og analysere aktuelle problemstillinger hva angår inkludering, aktiv deltakelse, læring og livsmestring for elever som opplever utfordringer med regning, lesing eller skriving.
- kan anvende kunnskap og ferdigheter innenfor de temaer som omfattes av emnet, både i skolesammenheng og i forsknings- og utviklingsarbeid.
- kan kommunisere forskningsbasert kunnskap knyttet til fagfeltet med elever, foresatte, kollegaer og andre samarbeidsparter.
- kan selvstendig og på faglig grunnlag analysere og begrunne ulike sider ved profesjonsutøvelsen i det spesialpedagogiske arbeidsfeltet, knyttet til elever med matematikkvansker eller lese- og skrivevansker.
## Læringsformer og aktiviteter
Arbeidsformene vil variere mellom forelesninger, seminarer, samtaler, gruppearbeid, individuelt arbeid og øvelser. Utforskende arbeidsformer er sentrale. I emnet legges det stor vekt på tilknytning til praksisfeltet som studiefelt og som arena for profesjonsutøvelse.   
Seminarer, diskusjoner og annen faglig samhandling er viktige arbeids- og læringsformer for framtidige lærere og spesialpedagoger. Det forventes derfor at alle studentene er deltakende i undervisningen og gruppearbeid tilknyttet emnet.
## Obligatoriske aktiviteter
- Minimum 70 % oppmøte
- Et skriftlig og et muntlig arbeidskrav knyttet til lesingog skriving
- Et skriftlig og et muntlig arbeidskrav knyttet til matematikk
## Mer om vurdering
- Et skriftlig og et muntlig arbeidskrav knyttet til lesing og skriving.
- Et skriftlig og et muntlig arbeidskrav knyttet til matematikk.
- Minimum 70 % oppmøte.
Obligatoriske arbeidskrav må være godkjent før studenten kan framstille seg for eksamen.
Individuell muntlig eksamen. Karakterskala A-F.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Pedagogikk og elevkunnskap 4 eller tilsvarende.
## Forkunnskapskrav
Studenten må ha bestått emnene «Innføring i spesialpedagogikk» (30 sp), «PEL 2» (15 sp) og «PEL 3» (15 sp) eller tilsvarende for å kunne starte på emnet. Bestått må forstås som at studenten har fullført og bestått eksamen i emnet.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Spesialpedagogikk
