## Om emnet
## Faglig innhold
Naturfag 1 (5-10) emne 2 henter sine kunnskaper fra naturfagdidaktikk, biologi, kjemi, fysikk, geologi og matematikk.
Emnet skal gi grunnleggende kunnskap i sentrale områder av naturfaget for 5.-10. trinn, innen økologi, cellebiologi, fysiologi og geologi. Emnet gir også innsikt i didaktiske tema som begrepsdannelse og utvikling av naturfaglig språk, grunnleggende ferdigheter, utforskende arbeidsmåter og bruk av varierte læringsarenaer i naturfag.
Emnet dekker ikke hele den faglige bredden i grunnskolefaget for 5.-10. trinn. Bredden kan oppnås gjennom å ta Naturfag 1 emne 1 og Naturfag 2.
Denne emnebeskrivelsen for Naturfag 1 for 5.-10. bygger på Nasjonale retningslinjer for grunnskolelærerutdanningen 5.-10. trinn fra 2016.
## Læringsutbytte
KUNNSKAP
Studenten
- har kunnskap om begrepsdannelse og utvikling av naturfaglig språk på mellom- og ungdomstrinnet
- har kunnskap om grunnleggende ferdigheter i naturfag
- har kunnskap om utforskende arbeidsmåter i naturfag
- har kunnskap om bruk av varierte læringsarenaer
- har kunnskap om kroppens organsystemer
- har kunnskap om fysiologiske trekk, likheter og ulikheter, hos et utvalg av organismer fra dyreriket
- har kunnskap om organismers livssyklus
- har kunnskap om pubertet, seksualitet og sammenhengen mellom helse og livsstil
- har kunnskap om livsprosesser i planter, mennesker og andre dyr og hvordan bølger, lyd og lys påvirker disse
- har kunnskap om oppbygging av celler og livsprosesser i celler
- har kunnskap om undervisning for bærekraftig utvikling, med fokus på lokale og globale miljøutfordringer
- har kunnskap om økosystemer og arter og grupper av organismer som er tilpasset norsk natur
- har kunnskap om ytre og indre geologiske prosesser på jorda, med fokus på kvartærgeologi
FERDIGHETER
Studenten
- kan planlegge, og reflektere over undervisning på mellom- og ungdomstrinnet med fokus på utforskende arbeidsmåter
- kan integrere grunnleggende ferdigheter i naturfagundervisning
- kan introdusere naturfag for elever ved bruk av strategier som fremmer dybdelæring
- kan undervise i naturfag inne og ute med tverrfaglig fokus
- kan gjennomføre aktiviteter, målinger og beregninger i biologi, inne og ute med og uten digitale verktøy og vurdere nødvendige sikkerhetstiltak.
- kan bruke formativ vurdering i biologi
GENERELL KOMPETANSE
Studenten
- kan drøfte egen rolle, praksis og utviklingsmuligheter som naturfaglærer
- har innsikt i hvordan etikk, verdier og holdninger kan påvirke naturfagundervisningen
- har kompetanse om informasjonssøk og kildevurdering i naturfag
## Læringsformer og aktiviteter
Det vil bli brukt varierte arbeidsformer tilpasset de ulike deler av faget. Erfaringsbasert og utforskende læring med utgangspunkt i studentaktive læringselementer som feltarbeid (observasjon, undersøkelser og kartlegging av naturen), laboratoriearbeid (forsøk og eksperimenter) og argumentering står sentralt.
Introduksjon til, og enkel bruk av IKT-verktøy, faglig og didaktisk, til animasjoner, simuleringer og modelleringer innenfor naturfaglige tema inngår i oppbygningen av studentenes digitale kompetanse.
Forelesningsformen vil, sammen med samtaleundervisning i klasse, bli brukt til å gi oversikt, avklare faglige problem, presentere sentral kunnskap og arbeide med eksempler og oppgaver.
Studentaktive arbeidsformer med selvstudium, individuelt arbeid og arbeid i grupper med oppgaver og prosjekter er viktige deler av studiet.
Videre forventes det at studentene bruker universitetets bibliotek og andre kilder til informasjon og læring aktivt og forbereder seg til planlagt undervisning.
Studentenes arbeid med emnet vil bli vurdert med både formative og summative vurderingsformer.
Studentene vil i løpet av studiet bli gitt et antall obligatoriske arbeidskrav, skriftlige og muntlige oppgaver og praktisk arbeid.
Studentene kan bli vurdert, pålagt arbeidskrav og oppmøte knyttet til fellesfaglige tema.
Detaljene i forbindelse med organiseringen av undervisningen finnes i semesterplanen.
## Obligatoriske aktiviteter
- Obligatorisk aktivitet i henhold til emnebeskrivelsen
## Mer om vurdering
Obligatoriske arbeidskrav:
- Ferdighetstrening med rapportering.
- Krav om 75 % tilstedeværelse på laboratoriearbeid. Det er obligatorisk å være til stede på laboratorieaktivitetene på tidspunktet disse gjennomføres, jf. semesterplanen i emnet.
- Innleveringsoppgaver/tester som dekker utvalgte læringsutbytteformuleringer og/eller rapporter (muntlig, digital eller skriftlig) fra feltarbeid/ekskursjoner/praksis og laboratoriearbeid
Det gis ikke kompensatorisk arbeid for manglende obligatorisk tilstedeværelse. Obligatoriske arbeidskrav vurderes som godkjent/ikke godkjent.
Studentene kan bli vurdert, pålagt arbeidskrav og oppmøte knyttet til fellesfaglige tema.
## Vurdering
- Delvurdering 1 muntlig eksamen, Individuell, Karakter A-F. Tillatte hjelpemidler: Ingen To tema blir gitt studenten på eksamen. 30 min forberedelse uten hjelpemidler på ett av temaene. Ingen forberedelse på andre tema.
- Delvurdering 2 Oppgave: Artsprøve, bestått/ikke bestått. Tillatte hjelpemidler: Feltbok med notater og illustrasjoner.
- Delvurdering 3 Utøvende aktivitet: Ekskursjon i geologi, praktisering av feltarbeidsmetoder, Bestått / ikke bestått. Tillatte hjelpemidler: Alle hjelpemidler tillatt
- Delvurdering 4 Utøvende aktivitet: Ekskursjon i biologi (Økosystem 2), Bestått / ikke bestått Praktisering av feltarbeidsmetoder, registrering av arter og naturtyper. Tillatte hjelpemidler: Alle hjelpemidler tillatt.
- Delvurdering 5 Utøvende aktivitet: Ekskursjon i biologi (Økosystem 3), Bestått/ikke bestått.
Delvurderinger kan tas opp eller forbedres enkeltvis. Alle delvurderinger må være bestått for å få bestått karakter i emnet. Det er anledning å klage på delvurdering i emnet (gjelder ikke praktisk/muntlig eksamen)
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Det er en fordel å ha bakgrunn fra ett eller flere av fagene fysikk, kjemi, biologi og matematikk (programfag) fra videregående skole.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Naturfag
