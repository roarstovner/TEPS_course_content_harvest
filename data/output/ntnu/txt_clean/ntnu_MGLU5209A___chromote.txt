## Om emnet
## Faglig innhold
Dette emnet består av arbeid med masteroppgaven. Under veiledning utformer og gjennomfører studenten et forskningsprosjekt som dokumenteres gjennom en skriftlig oppgave, masteroppgaven. Tema for oppgaven avgjøres av studenten selv i samråd med veileder. En viktig del av arbeidet er å skaffe seg oversikt over faglitteratur som er relevant for masteroppgaven og pensum i emnet vil derfor være individuelt.
## Læringsutbytte
KUNNSKAP
Studenten
- har avansert kunnskap innen sentrale deler av naturfagdidaktikk
- har spesialisert kunnskap innenfor et avgrenset tema innen naturfagdidaktikk
- har inngående kunnskap om hva som kreves av en vitenskapelig tekst i naturfagdidaktikk
FERDIGHETER
Studenten
- kan under veiledning utforme og gjennomføre et forskningsprosjekt i tråd med gjeldende forskningsetiske normer
- kan bruke relevante metoder for naturfagdidaktisk forskning på en selvstendig måte
- kan finne fram i og forholde seg kritisk til ulike informasjonskilder
- kan referere til informasjonskilder i henhold til anerkjente standarder
- kan sette seg inn i litteratur som er relevant for å drive forskning innenfor et avgrenset område i naturfagdidaktikk
GENERELL KOMPETANSE
Studenten
- kan formidle et omfattende selvstendig forskningsarbeid innenfor fagområdets uttrykksformer
- kan bidra til utvikling av naturfag som undervisningsfag i skolen
## Læringsformer og aktiviteter
Eget arbeid med veiledning individuelt og i gruppe.
## Obligatoriske aktiviteter
- Deltakelse på veiledninger med utgangspunkt i tekstutkast er obligatorisk
- Deltakelse på veiledningsseminar
- Muntlig presentasjon
## Mer om vurdering
Obligatoriske aktiviteter:
Veiledning er obligatorisk i arbeidet med mastergradsoppgaven og gjennomføres i samråd med oppnevnt veileder. Deltakelse på veiledninger med utgangspunkt i tekstutkast er obligatorisk.
Deltakelse på veiledningsseminar.
Muntlig presentasjon av masterprosjektet. Vurderes som godkjent/ikke godkjent.
Obligatoriske arbeidskrav må være godkjent før masteroppgaven kan leveres til vurdering.
## Vurdering
Masteroppgaven vurderes med bokstavkarakter.
Oppgaven er vanligvis individuell, men kan være et fellesarbeid fra to kandidater. Om oppgaven er et fellesarbeid skal det, i eller sammen med masteroppgaven følge en beskrivelse av den enkelte kandidats bidrag. Når masteroppgaven leveres som et fellesarbeid, gis det normalt en felles karakter på oppgaven. I sjeldne tilfeller kan det likevel være aktuelt å vurdere kandidatene ulikt.​
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått 30 SP emner på masternivå i naturfag i grunnskolelærerutdanningens fjerde studieår eller tilsvarende.
## Forkunnskapskrav
- Bestått naturfag 1 og naturfag 2 (totalt 60 studiepoeng)
- Bestått FoU-oppgave i grunnskolelærerutdanningens tredje studieår
## Kursmateriell
Selvvalgt pensum
## Studiepoengreduksjon
## Fagområder
- Lærer- og lektorutdanning
- Naturfag
