## Om emnet
## Faglig innhold
Hovedtema i tredje studieår: Den utforskende læreren. Praksis er en studie-, utprøvings- og læringsarena, som skal være variert, veiledet og vurdert.
## Læringsutbytte
Kunnskap: Studenten
- Har kunnskap om bruk av alternative læringsarenaer og utforskende undervisning
- Har grunnleggende innsikt i hvordan lærere samarbeider i ulike profesjonsfellesskap innad på skolen
- Har kunnskap om forsknings- og utviklingsarbeid i skolen og hvordan dette har betydning for elevers læring
- Har kunnskap om og kan anvende ulike vurderingspraksiser og se dette i sammenheng med elevers læring
Ferdigheter: Studenten skal alene og sammen med andre
- Observere, planlegge, gjennomføre og evaluere undervisning i egne undervisningsfag, der også alternative læringsarenaer tas i bruk
- Observere og evaluere undervisning for å utforske muligheter for utvikling
- Bruke ulike former for vurdering til å fremme elevers refleksjon over egen læring og utvikling
- Drøfte egen og andres undervisning med støtte i læringsteoretiske og fagdidaktiske perspektiv
Generell kompetanse: Studenten
- Kan drøfte muligheter og utfordringer med ulike vurderingspraksiser
- Kan presentere forskningsbasert kunnskap i profesjonsfellesskapet, blant annet gjennom å reflektere rundt eget FoU-tema
- Kan kritisk reflektere over egen rolle som utforskende lærer og hvilken betydning dette kan få for skolens profesjonsfellesskap
## Læringsformer og aktiviteter
I samarbeid med praksisgruppa, praksislærer og oppfølgingslærer fra NTNU skal studenten planlegge, observere, gjennomføre og vurdere ulike læringsprosesser.
Aktiviteter knyttet til praksis kan også finne sted på campus.
Gjennom praksis skal studentene få undervisningserfaring i egne undervisningsfag. Utover dette bør studentene bidra inn i skolens profesjonsfellesskap på ulike måter.
Gjennom praksis skal studentene nyttiggjøre seg av planleggingsdokument som redskap i planlegging og evaluering av læringssituasjoner, samt jevnlig skrive individuell refleksjonslogg, og se disse i lys av teori.
25 dager praksis.
## Mer om vurdering
All praksis er obligatorisk. Kun sykdom eller forhåndsgodkjent permisjon er gyldig fravær. Dette gjelder også aktiviteter knyttet til praksis som finner sted på campus.
Praksisemnet vurderes til bestått/ikke bestått. En student kan ikke klage på vurderingsresultat i praksis. Studenten kan klage på formelle feil i vurderingsprosessen. En student har rett til å få tilbud om én ny praksisperiode dersom praksis vurderes til ikke bestått. For mer informasjon: Se til forskrift om studier ved NTNU § 5-10.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Forkunnskapskrav
Bestått praksisemner første og andre studieår i grunnskolelærerutdanning 5-10.
## Fagområder
- Lærer- og lektorutdanning
