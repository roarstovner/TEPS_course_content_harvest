## Om emnet
## Faglig innhold
Utforskende tilnærming til læring og undervisning er et viktig mål for naturfaget i grunnskolen, blant annet for å gi elevene en dypere forståelse av naturfaglige konsepter, økt interesse for naturfagene, samt bedre innsikt i og erfaring med anvendelse av naturvitenskapelige metoder. Dette emnet gir studentene avansert teoretisk og praktisk kunnskap om utforskende arbeidsmåter i naturfag. Ferdighetstrening er sentralt. Studentene får god trening i å tilrettelegge for og skape utforskende tilnærminger i undervisningen.
## Læringsutbytte
KUNNSKAP
Studenten
- har avansert kunnskap om hva som kjennetegner en utforskende tilnærming til læring og undervisning
- har inngående kunnskap om praktisk arbeid og utforskende arbeidsmåter sett i historisk og internasjonalt perspektiv
- har avansert kunnskap om hvordan man legger til rette for utforskende læring og undervisning
- har kunnskap om hvordan man legger til rette for kritisk tenkning gjennom utforskende arbeid
- har inngående kunnskap om argumentasjon i naturfaglige kontekster
FERDIGHETER
Studenten
- kan planlegge og gjennomføre utforskende undervisning
- kan vurdere elevenes læring i utforskende prosesser
- kan analysere og omformulere oppgaver for utforskende tilnærming i skolen
- kan fremme utforskende samtale
- kan drøfte hvilke barrierer og dilemmaer som er knyttet til implementering av utforskende arbeidsmåter i skolen
GENERELL KOMPETANSE
Studenten
- kan drøfte betydningen av utforskende arbeidsmåter i naturfagundervisningen
- kan anvende kunnskaper og ferdigheter om utforskende arbeidsmåter i utviklingsarbeid i skolen
## Læringsformer og aktiviteter
- Forelesninger
- Praktiske øvelser
- Arbeid med oppgaver, individuelt og/eller i gruppe
## Obligatoriske aktiviteter
- Praktiske øvelser med elever og/eller medstudenter
- Presentasjoner
## Mer om vurdering
Vurdering: Hjemmeeksamen 6t (individuell)
Ved utsatt eksamen kan eksamensformen bli endret.
Obligatoriske arbeidskrav:
- Praktiske øvelser med elever og/eller medstudenter
- Presentasjon(er)
Studentene kan bli vurdert, pålagt arbeidskrav og oppmøte knyttet til fellesfaglige tema.
Obligatoriske arbeidskrav må være godkjent for å fremstille seg til eksamen.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Minst 60 studiepoeng naturfaglige emner.
## Forkunnskapskrav
Studenten må ha bestått naturfag 1 (30 sp) og gjennomført naturfag 2 (30 sp). Bestått forstås som at studenten har fullført og bestått eksamen i emnet. Gjennomført forstås som at alle obligatoriske arbeidskrav i emnet er godkjent.
## Kursmateriell
Pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Naturfag
