## Om emnet
## Faglig innhold
Emne 1 kroppsøving 5-10 skal sammen med emne 2 kvalifisere for undervisning i kroppsøving fra 5-10 trinn i grunnskolen. Emne 1 tar utgangspunkt i kroppsøving som allmenndannende fag. Gjennom teoretiske og praktiske tilnærminger vil emnet fokusere på kroppsøvingens relevans som skolefag, hva som fremmer kroppslige læring, positiv selvforståelse, helse og bevegelsesglede undervisning i ulike bevegelsesmiljø, samt kunnskap om vurdering i kroppsøving. Kroppsøving 5-10 legger vekt på undervisningskompetanse i idretts- og bevegelsesaktiviteter, friluftsliv, leik og dans samt tidsaktuelle bevegelsesformer i barne- og ungdomskultur.
## Læringsutbytte
KUNNSKAP
Kandidaten
- har kunnskap om kroppsøvingsfagets relevans og sentrale verdier, egenart og legitimering samt forbindelse til andre skolefag
- har kunnskap om undervisningsplanlegging og gjennomføring i kroppsøving
- har kunnskap om vurdering i kroppsøving (ferdigheter i emne 2)
- har kunnskap om idretts- og bevegelsesaktivitet, friluftsliv, leik, dans og tidsaktuelle bevegelsesformer i barne- og ungdomskultur
- har kunnskap om forutsetninger for læring på bakgrunn av vekst hos eleven på trinn 1-7/5-10
FERDIGHETER
Kandidaten
- kan planlegge, gjennomføre og evaluere undervisning i kroppsøving ut fra lovverk, gjeldende læreplan og profesjonsetiske retningslinjer
- kan utforske egne kroppslige uttrykk og lede og gjennomføre skapende prosesser hvor bevegelseserfaring og refleksjon er sentralt
- kan identifisere farer og ivareta elevenes sikkerhet i ulike aktiviteter og bevegelsesmiljø
- kan tilrettelegge svømmeopplæring på trinn 1-7/5-10 og utføre livreddende førstehjelp samt livberging i vann
- kan inkludere de grunnleggende ferdighetene i undervisningen på fagets premisser
GENERELL KOMPETANSE
Kandidaten
- kan drøfte hvordan faget bidrar til elevenes allmenndanning
- kan kommunisere med elever, foresatte og kolleger om kroppsøving
- kan arbeide med kroppsøving i et tverrfaglig perspektiv, inkludert de tre tverrfaglige temaene i læreplan
## Læringsformer og aktiviteter
Studiet inneholder varierte læringsformer med mye praktisk arbeid i ulike læringsmiljø. Studentene må arbeide individuelt og i gruppe.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske arbeidskrav:
- 80 % obligatorisk oppmøte i undervisning
- Godkjent inntil 4 øvinger.
Studentene kan bli vurdert, pålagt arbeidskrav og oppmøte knyttet til fellesfaglige tema.
Obligatoriske arbeidskrav vurderes med godkjent/ikke godkjent. Alle obligatoriske arbeidskrav må være godkjente for at kandidaten skal kunne ta eksamen.
## Vurdering
- Skriftlig gruppeoppgave
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Kroppsøving/idrett
- Lærer- og lektorutdanning
