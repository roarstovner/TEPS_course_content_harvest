## Om emnet
## Faglig innhold
Kurset beskriver idé-, kultur- og sosialhistoriske trekk ved naturvitenskapenes utvikling hovedsakelig etter opplysningstiden. Temaer som vil bli gjennomgått er blant annet den vitenskapelige revolusjon, den kjemiske revolusjon, periodesystemet, elektrisitet, teorier om liv og livets utvikling, radioaktivitet, samt overordnede aspekter ved kjemien, fysikken og biologien på 17-, 18- og 1900-tallet. Tverrvitenskapelige tema som kvinner i vitenskapen og Trondheim som kunnskapsby vil også bli behandlet. Undervisningen omfatter forelesninger, studentledete seminarer og ekskursjoner. Gjesteforelesninger og enkelte aktiviteter utenom oppsatt timeplan kan inngå.
## Læringsutbytte
Kunnskaper
Kandidaten
- har kjennskap til viktige trekk ved kjemi-, fysikk- og biologihistorien fra den vitenskapelige revolusjon og fram til vår tid
- kan se kjemi-, fysikk- og biologihistorien i sammenheng og identifisere trender innen 17-, 18- og 1900-tallets vitenskapshistorie
Ferdigheter
Kandidaten
- har erfaring med å lese vitenskapshistoriske forskningsartikler, tolke budskapet i tekstene og forholde seg kritisk til dem
- evner å presentere vitenskapelige artikler i både muntlig og skriftlig form, diskutere innholdet og sette det i sammenheng med annen kurslitteratur
- har trening i å skrive en vitenskapshistorisk tekst
## Obligatoriske aktiviteter
- 75 % obligatorisk oppmøte
- Godkjent seminardeltagelse med framlegg
## Mer om vurdering
Eksamen består av innlevering av oppgave og presentasjon av oppgaven. Formen på presentasjonen - muntlig presentasjon eller visuell presentasjon i form av bidrag til utstilling - oppgis ved semesterstart. Presentasjonen brukes til å justere karakteren på oppgaven.
## Anbefalte forkunnskaper
Naturvitenskapelige eller historiske emner på nivå og omfang som en bachelorgrad. Det er ønskelig med minst ett fagdidaktisk emne i fagkretsen.
## Kursmateriell
Lærebok, utdrag fra vitenskapelige bøker, vitenskapelige artikler samt originallitteratur fra 1500-tallet og fram til i dag. Litteraturen vil variere noe fra år til år for å ha med ny forskning innen fagfeltet.
## Studiepoengreduksjon
## Fagområder
- Biologi
- Fagdidaktikk
- Fysikk
- Kjemi
