## Om emnet
## Faglig innhold
Faget Pedagogikk og elevkunnskap 1 skal gi studenten innsikt i lærerens rolle for elevenes læring. Sentralt i faget er kompetanse om lærerens tilrettelegging for læring og planlegging av undervisning. Gjennom aktiv deltakelse i undervisningen skal studentene utvikle didaktisk kompetanse med blikk for elevenes læring og motivasjon. Kompetanse i å planlegge, gjennomføre og vurdere undervisning blir her vesentlig. Studentene skal opparbeide seg forskningsbasert kunnskap om blant annet klasseledelse, motivasjon, estetikk, vurdering for læring, og observasjon som metode. I arbeidet med disse tematikkene vektlegges en tydelig kobling til praksisfeltet, og det tilrettelegges for diskusjon knyttet til å koble teori og praksis.
## Læringsutbytte
KUNNSKAPER
Studenten
- har brei kunnskap om sentrale didaktiske prinsipp som er aktuelle for elevene
- har brei kunnskap om varierte arbeids- og vurderingsformer for elevene
- har brei kunnskap om hvordan kompetanse i samhandling og grunnleggende ferdigheter kan bidra til å øke læringen hos elevene
- har kunnskap om hvordan praktiske, skapende, og estetiske læreprosesser kan påvirke helse, trivsel og læring
- har brei kunnskap om motivasjon
FERDIGHETER
Studenten
- kan planlegge og gjennomføre systematisk observasjon og analysere data fra observasjon
- kan anvende fagbegrep og begrunne sine didaktiske valg i teori om læring og undervisning
- kan reflektere over og anvende forskningsbasert kunnskap til å utøve god klasseledelse og utvikle et trygt og inkluderende læringsmiljø for elevene
- kan samarbeid med kollegaer om planlegging, gjennomføring og vurdering av undervisning og læring.
GENERELL KOMPETANSE
Studenten
- kan planlegge, gjennomføre og vurdere undervisning for elevene med utgangspunkt i eksisterende rammefaktorer og gjeldende læreplanverk.
## Læringsformer og aktiviteter
I emnet legges det vekt på prosessorientert undervisning med stor grad av studentaktivitet og variasjon i arbeidsmåter. Mye av arbeidet foregår som gruppearbeid med støtte av digitale verktøy i læringsprosessen. Det vil hele veien bli lagt vekt på tilknytning til praksisfeltet både som studiefelt og som arena for profesjonsutvikling og profesjonsutøvelse.
## Obligatoriske aktiviteter
- Obligatoriske arbeidskrav iht emnebeskrivelse
## Mer om vurdering
## Vurdering
- Studentene kan bli vurdert eller pålagt arbeids- eller oppmøtekrav tilknyttet undervisning av fellesfaglige tema i inneværende undervisningssemester
- 4 timer skoleeksamen uten hjelpemiddel
Obligatoriske arbeidskrav:
- 2 gruppeoppgaver
- 1 individuell oppgave
- 75% obligatorisk tilstedeværelse i undervisningen
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Forkunnskapskrav
Emnet er forbeholdt studenter med studierett ved grunnskolelærerutdanningen.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Pedagogikk og elevkunnskap
- Pedagogiske fag
