## Om emnet
## Faglig innhold
Dette emnet søker å utforske, og kritisk undersøke ulike perspektiver og forståelser av community music og kollektivorientert musikkpraksis. Studentene utfordres til å utforske hva begrepet «community» i kunst er, og til å skape aktiviteter som styrker fellesskapsfølelse og inkludering i formelle, uformelle og ikke-formelle læringsmiljøer. Studentene lærer om kunstneriske tilnærminger og pedagogiske strategier som søker å støtte og legge til rette for deltakelse, støtte og legge til rette for deltakelse i musikk og kunst, og hvor etikk i praksis vurderes nøye. Utgangspunktet for emnet er synet på at musikk og kunst er sosiale praksiser i et flerkulturelt og mangfoldig samfunn, der kulturell relevans og evnen til å være kulturelt lydhør gis betydning, og hvor forskjeller og mangfold blir sett på som en verdi. Kunnskap om musikk, dans og drama som inkluderende og ekskluderende praksiser, og som skapende, utøvende og transformative aktiviteter vektlegges. Aktuelle temaer er musikk, sosial rettferdighet og endring, bærekraft i sosiale aktiviteter, lokale-globale perspektiver på musikk, musikk og velvære, musikk og identitet, og prosjektledelse, estetiske læringsprosesser, kroppslig læring, og tverrfaglige kunstaktiviteter.
## Læringsutbytte
Kunnskap
Studenten
- har fordypet forskningsbasert kunnskap om ulike perspektiver på community og community music
- har avansert kunnskap om spørsmål innen community music, og hvordan de kan kobles til estetiske læringsprosesser og kroppslæring i ulike sammenhenger
- har inngående forståelse av musikk, dans og drama som inkluderende og ekskluderende praksiser, samt om forskjellighet og mangfold som ressurser for kunstproduksjon
Ferdigheter
Studenten
- kan på et avansert nivå samarbeide med forskjellige elever, lærere og andre aktører om å planlegge og gjennomføre et community music-prosjekt med det formål å styrke en opplevelse av fellesskap og inkludering på en måte som er kulturelt relevant og lydhør
- kan på avansert nivå bruke egne faglige ferdigheter innen musikk til å designe musikkaktiviteter som kombinerer kunstneriske kvaliteter med et syn på forskjellighet som en verdi, samtidig som bærekraft, makt og privilegier i møte med fellesskapet tas i betraktning
- kan kritisk vurdere og diskutere egne og andres community music-prosjekter, ved hjelp av relevante faglige spørsmål fra feltet med speiling i problemstillinger i fag- og forskningsfeltet
Generell kompetanse
Studenten
- kan bruke og presentere perspektiver fra fag- og forskningsfeltet community music/community arts for å bidra med nye perspektiver på kvalitet i musikk og kunst bredere og opprettholde inkludering og mangfold i utdanningsmiljøer.
- har reflekterende og utforskende perspektiver på egen fagkunnskap innen musikk, pedagogikk og kunstneriske tilnærminger
## Læringsformer og aktiviteter
Workshops, seminarer, forelesninger, presentasjoner, utvikling og arbeid i praksisfellesskap, selvstyrt læring.
## Obligatoriske aktiviteter
- Skriftlig refleksjon
- Idé og presentasjon av et interaktivt community music workshop
- En reflekterende og kritisk akademisk tekst
## Mer om vurdering
Obligatoriske aktiviteter:
De følgende obligatoriske aktivitetene må være godkjent for å kunne levere eksamensoppgaven:
- En skriftlig refleksjon
- En Idé og gjennomføring av et interaktivt community music-workshop
- En reflekterende og kritisk akademisk tekst
For å bestå de obligatoriske aktivitetene er det nødvendig med deltakelse i undervisningen på campus.
Annen relevant informasjon
Samarbeid med selvvalgt institusjon (relevant for kunstutdanning), og selvstyrt læring i dette samarbeidet er en viktig del av emnet. Det er studentens ansvar å organisere samarbeidet og forskningsarbeidet ved disse institusjonene.
Vurderingsform og karakterskala
Emnet vurderes gjennom en eksamensoppgave som er både (i) gruppebasert og (ii) individuell. Alle arbeidskrav og obligatoriske aktiviteter må være bestått for å kunne levere eksamensoppgaven.
Eksamensoppgaven er som følger:
- Gruppebasert praktisk del: Forberede og presentere en 30-45 minutters community music sosial-kunstnerisk interaksjon/forestilling som kombinerer arbeidet tidligere utført i gruppene. Det sosial-kunstneriske interaksjon/forestillingen skal utformes ut fra arbeidskrav 2 og kan foregå i eller utenfor en formell utdanningssetting eller begge deler.
- Individuell muntlig del: Etter den sosial-kunstneriske interaksjonen/forestillingen, og informert av tilnærmingene presentert av de forskjellige forskerne i pensumliste, vil hver student individuelt gjøre en 15-20 minutters muntlig framstilling som en kritisk refleksjon over sine generelle erfaringer med den community music sosial-kunstnerisk interaksjon/forestilling. Framstillingen peker på kunstneriske aspekter i prosessen og produkt av denne prosessen som viser fellesskap/interaktive samarbeidsopplevelser. Framstillingen bør peke på noen innsikter om hvordan studenten kan trekke på slike aspekter for å utvikle eller skalere et slikt sosial-kunstnerisk interaksjon/forestilling prosjekt til bruk i og utenfor sitt eget fellesskap.
Karakterskala er karakterene A-F, der karakterene A-E gir bestått, mens F gir strøk.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Forkunnskapskrav
For å kunne ta vurderingen må emnet tas i samme semester. Obligatoriske aktiviteter fra tidligere semestre kan godkjennes av Institutt for lærerutdanning. Studenten må ha bestått musikk 1 og fullført musikk 2 for å begynne på emner i syklus 2. Med bestått menes at studenten har fullført og bestått eksamen i emnet. Fullført forstås som at alle obligatoriske arbeidskrav i emnet er godkjent, med andre ord at studenten er klar til eksamen.
## Kursmateriell
Undervisningsmateriellet som kreves for dette kurset er som følger:
- Sammendrag av pensumlitteratur.
- En foreløpig liste over pensumlitteratur og forslag til selvvalgt litteratur legges ut på NTNUs læringsplattform i forkant av oppstart av emnet. Denne listen omfatter teorier om community, community music og community arts, og inkluderer litteratur på skandinavisk og engelsk. En foreløpig leseliste vil bli lagt ut på tavlen til digitale læringsplattformer på NTNU før kursstart.
- Ulike materialer til musikk- og kunstaktivitet etter behov og tilgjengelighet ved ILU, NTNU. ILU dekker ikke kostnader til evt kjøp av annet materiale.
## Studiepoengreduksjon
## Fagområder
- Lærer- og lektorutdanning
- Musikkpedagogiske fag
