## Om emnet
## Faglig innhold
Emnet gir fordypning i musikkfaglig arbeid som utøver, lærer og forsker. Emnet tar for seg utøvende, skapende og lyttende ferdigheter og aktiviteter i musikk og dans, og gir erfaring med et mindre profesjonsrettet forsknings- og utviklingsarbeid (FOU-arbeid) knyttet til musikk. Det vil være et særlig fokus på de aktuelle alderstrinnene i grunnskolen.
## Læringsutbytte
Kunnskap:
Kandidaten forventes ved avsluttet emne å:
- ha grunnleggende kunnskap om forskningsmetoder og etikk i forskning
- kjenne til ulike typer profesjonsrettede FOU-arbeid knyttet til musikk
- ha kjennskap til musikkpedagogiske praksiser i skole og samfunn
- ha kunnskap om ulike musikalske sjangre og stilideal
- ha kunnskap om sosiale og skapende prosesser i dans
Ferdigheter:
Kandidaten forventes ved avsluttet emne å:
- kunne planlegge, lede, gjennomføre og vurdere en rekke tilnærminger og metoder for å legge til rette for musikalsk læring
- kunne framføre et variert repertoar av musikk alene og i samspill med andre
- kunne anvende lytte- og gehørbaserte ferdigheter i analyse, skaping og utøving av musikk 
- kunne improvisere, komponere og arrangere musikk
- kunne skape og utøve dans i fellesskap med andre
- kunne initiere, gjennomføre, presentere og vurdere kvaliteter ved FOU-prosjekter knyttet til musikk
- kunne søke etter, finne og forholde seg til relevant forskning
Generell kompetanse:
Kandidaten forventes ved avsluttet emne å:
- kunne ta del i kvalifiserte diskusjoner om profesjonsrettede FOU-arbeid, og betydningen av slike
- ha innsikt i kunstnerisk utviklingsarbeid og vitenskapelig forskning
- kunne bidra i faglige endringsprosesser gjennom å legge vekt på innovasjon, endring og fleksibilitet i egen lærerrolle
## Læringsformer og aktiviteter
Undervisningsformene varierer mellom individuell- og gruppeundervisning i større og mindre grupper, forelesninger, gruppearbeid, kollokviearbeid og praktisk musisering. Studentene skal jobbe med praktiske disipliner og utvikle kunnskap og ferdigheter i musisering, dans, samspill, komposisjon, arrangering, musikkforståelse, ledelse og formidling. Veiledning i forbindelse med FOU-oppgave. 
## Obligatoriske aktiviteter
- 1.Komposisjon/Arrangering
- 2.Komposisjon/Arrangering
- 3.Komposisjon/Arrangering
- Ett musikkdidaktisk arbeid
- En gruppeoppgave i dans
- En konsert sammen medstudenter
- En ekskursjon til en danse-/musikkforestilling
- En kollokvierapport fra arbeidet med pensum
- Å initiere, planlegge og gjennomføre et avgrenset musikkpedagogisk utviklings- og forskningsarbeid
- Utforme, presentere og gi kontruktiv respons på skisse til FOU-oppgave på studentenes FOU-konferanse
- Annotert bibliografi
- Komposisjon/Arrangering/Transkripsjon
- Et musikkdidaktisk arbeid
- En gruppeoppgave i dans
- En fremføring sammen med medstudenter
- En kollokvierapport fra arbeidet med pensum
- Initiere og delta i veiledning i forbindelse med et avgrenset FoU-arbeid
- Utforme, presentere og gi konstruktiv respons på skisse til FoU-oppgave
## Mer om vurdering
Obligatoriske aktiviteter/arbeidskrav:
- Komposisjon/Arrangering/Transkripsjon
- Ett musikkdidaktisk arbeid
- En gruppeoppgave i dans
- En fremføring sammen med medstudenter
- En kollokvierapport fra arbeidet med pensum
- Initiere og delta i veiledning i forbindelse med et avgrenset FOU-arbeid
- Utforme, presentere og gi kontruktiv respons på skisse til FOU-oppgave
Studentene kan bli vurdert, pålagt arbeidskrav og oppmøte knyttet til fellesfaglige tema.
Oppmøte til undervisning ved aktiviteter som krever samarbeid:
Alle arbeidskrav vurderes med godkjent/ikke godkjent og må være godkjent for å kunne gå opp til eksamen. Gruppeframlegg, FOU-konferanse og individuelle prøver krever 100 % godkjent oppmøte. Alle undervisninger knyttet til andre obligatoriske aktiviteter krever 80% godkjent oppmøte. Ved for høy fraværsprosent kan det gis kompensatorisk arbeid. Studentene kan bli vurdert, pålagt arbeidskrav og oppmøte knyttet til fellesfaglige tema.
Mer om vurdering
Vurderingsform og karakterskala:
Del 1, bestått/ikke bestått: Individuell, skriftlig FOU-oppgave. En forbedret oppgave kan kun leveres inn til vurdering én gang. Det er anledning til å levere forbedret oppgave til vurdering én gang (regnes som eksamensforsøk nummer to). Ved tredje eksamensforsøk må det leveres en helt ny oppgave. 
Del 2, bestått/ikke bestått: Praktisk gruppeeksamen.
Del 3, bokstavkarakter A-F: Mappe med 3 bidrag: 1 musikkdidaktisk arbeid, 1 transkripsjon, 1 musikalsk produkt med refleksjonstekst. 
Totalvurdering gis som bokstavkarakter.
Delvurderinger kan tas opp eller forbedres enkeltvis. Det er anledning til å klage på delvurderinger i emnet (gjelder ikke muntlig/praktisk eksamen).  Ny/utsatt eksamen blir gjennomført i samsvar med gjeldende studieforskrift ved NTNU.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Anbefalte forkunnskaper
Musikk 1 (30 studiepoeng) eller tilsvarende. Studenten bør ha gjennomført Musikk 1 (30 studiepoeng), for å kunne starte på Musikk 2. Gjennomført forstås her som at alle obligatoriske arbeidskrav i Musikk 1 emne 1 (MGLU1114) og 2 (MGLU2114) er godkjent, med andre ord at studenten er eksamensklar.
## Kursmateriell
Pensumlitteratur: Obligatorisk og selvvalgt.
## Studiepoengreduksjon
## Fagområder
- Lærer- og lektorutdanning
- Musikkpedagogiske fag
