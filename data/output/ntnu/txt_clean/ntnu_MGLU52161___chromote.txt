## Om emnet
## Faglig innhold
I dette emnet lærer studenten anvendelse av teoretiske perspektiver på læring av bevegelse i kroppsøving, med spesielt fokus på utvikling av allsidig motorisk kompetanse hos elever. Studenten får gjennom emnet erfaring med å planlegge, gjennomføre, diskutere og evaluere undervisning i kroppsøving ved hjelp av sentrale begrep og perspektiver. Emnet tar opp nye perspektiver på læring, og hvordan analyse og refleksjon med grunnlag i disse tilnærmingene kommer til uttrykk innenfor didaktiske problemstillinger i kroppsøving.
## Læringsutbytte
Kunnskap
Kandidaten forventes ved avsluttet emne å
- ha inngående kunnskap om om progresjon i undervisning og elever læring i kroppsøving
- ha inngående kunnskap om teorier og perspektiv på læring med relevans for kroppsøvingsfaget
- ha innsikt i perspektiver på individuelle og miljømessige faktorer som påvirker elevers aktivitet i kroppsøving
Ferdigheter
Kandidaten forventes ved avsluttet emne å
- kunne anvende forskningsbasert kunnskap, analysere teorier og fortolkninger innenfor fagområdet til utforsking av nye problemområder
- kunne analysere og forholde seg kritisk til nasjonal og internasjonal forskning og anvende denne kunnskapen i profesjonsutøvelsen
- kunne foreta faglige diskusjoner innen relevante tema på et høyt analytisk nivå, både skriftlig og muntlig.
Generell kompetanse
Kandidaten forventes ved avsluttet emne å
- kunne bidra til utviklingsarbeid som fremmer faglig og pedagogisk nytenkning i skolen
- kan på systematisk vis planlegge, evaluere og revidere læringsopplegg med kroppsøvingsfaget som grunnlag
- ha kompetanse til å lese, forstå og vurdere ny litteratur som publiseres innen fagfeltet og bruke denne kunnskapen i profesjonsutøvelsen
## Læringsformer og aktiviteter
Seminarer, workshops, arbeid i grupper, individuelt arbeid, forelesninger, og praktisk aktivitet i ulike miljø. Emnet krever stor grad av selvstendig arbeid med å sette seg inn i fagområdet.
## Obligatoriske aktiviteter
- Obligatoriske arbeidskrav i henhold til emnebeskrivelsen
## Mer om vurdering
Inntil 5 obligatoriske arbeidskrav. Arbeidskravene kan være individuelle og/eller i gruppe, i form av deltakelse i læringsaktivitet, skriftlige rapporter eller fagtekster i skriftlig eller multimediale former. Obligatoriske arbeidskrav må være godkjent før en kan framstille seg til eksamen, vurderes med godkjent/ikke godkjent.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Forkunnskapskrav
Studenten må ha bestått kroppsøving 1 og gjennomført kroppsøving 2 for å kunne starte på emner i syklus 2. Bestått forstås som at studenten har fullført og bestått eksamen i emnet. Gjennomført forstås som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Endelig pensumliste legges ut på Blackboard før studiestart.
## Fagområder
- Kroppsøving/idrett
- Lærer- og lektorutdanning
