## Om emnet
## Faglig innhold
I Matematikk 2 emne 1 arbeider studentene med matematikkdidaktiske og matematikkfaglige temaer som er viktige for alle som skal undervise i matematikk på trinnene 5-10, med spesiell vekt på geometri og geometrisk tenking. Dette innebærer arbeid knyttet til klassisk geometri med konstruksjoner og transformasjoner, samt temaer som symmetri og måling. Man vil både bruke passer og linjal samt dynamisk geometriprogramvare (DGP) og programmering i dette arbeidet. Det arbeides også med temaene bevis og definisjoner, inkludert aksiomatisk oppbygging av geometri. Man vil se på ulike bevis- og argumentasjonsformer, og den matematiske oppdagelsesprosessen. En sentral del av emnet handler om utviklingen av geometrisk tenking hos elever og betydningen av dette for undervisning i skolen. Man vil i denne sammenheng også jobbe med temaer som problemløsing, matematikkvansker og undervisningsressurser.
## Læringsutbytte
KUNNSKAP
Studenten
- har dybdekunnskap i matematikken elevene arbeider med på trinn 5-10, særlig med hensyn til ulike sider av geometri, både knyttet til analytisk geometri, transformasjonsgeometri og målinger.
- har innsikt i bruk av ulike læremidler, både digitale og andre, og muligheter og begrensninger ved slike læremidler
- har kunnskap om utvikling av geometrisk tenking hos elever
- har kunnskap om et bredt metoderepertoar for undervisning i geometri
- har kunnskap om rollen til bevis og definisjoner i matematikken, samt forskjellige argumentasjonsformer i tilknytning til arbeid med geometri
- har kunnskap om den matematiske oppdagelsesprosessen: eksperimentering, hypotesedannelse, begrunnelse og falsifisering, generalisering, og om hvordan legge til rette slik at elever kan ta del i denne
- har kunnskap om å uttrykke seg muntlig, lese, uttrykke seg skriftlig og kunne bruke digitale verktøy i matematikkfaget
- har begynnende kunnskap om forskningsmetoder i matematikkdidaktikk og etikk knyttet til forskning som involverer elever.
FERDIGHETER
Studenten
- kan planlegge, gjennomføre og vurdere matematikkundervisning for alle elever på trinn 5-10, med fokus på variasjon og elevaktivitet, forankret i teori og praksis
- har gode praktiske ferdigheter i muntlig og skriftlig kommunikasjon i matematikkfaget, og kompetanse til å fremme slike ferdigheter hos elevene
- kan bruke arbeidsmåter som fremmer elevenes undring, kreativitet og evne til å arbeide systematisk med utforskende aktiviteter, begrunnelser, argumenter og bevis
- kan vurdere elevenes læring i faget som grunnlag for tilrettelegging av undervisning
- kan kommunisere med elever, enkeltvis og i ulike gruppesammensetninger, lytte til, vurdere og gjøre bruk av elevers innspill, og institusjonalisere kunnskap
- kan analysere og vurdere elevers tenkemåter, argumentasjon og løsningsmetoder
GENERELL KOMPETANSE
Studenten
- har kjennskap til matematikkfagets betydning som allmenndannende fag og dets samspill med kultur, filosofi og samfunnsutvikling
- har kjennskap til matematikkfagets rolle innenfor andre fag og i samfunnet for øvrig
- har kjennskap til matematikkfagets betydning for deltakelse i et demokratisk samfunn
## Læringsformer og aktiviteter
Arbeidsformene veksler mellom klassetimer, arbeid med oppgaver, individuelt og i gruppe, diskusjoner, og eventuelt muntlige og skriftlige studentpresentasjoner. Utforskende læringsprosesser skal fremme studentenes selvstendighet, analytiske ferdigheter og kritisk refleksjon.
Undervisningsspråk: norsk
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Det vil bli gitt inntil 10 obligatoriske aktiviteter som for eksempel: - verksted - fremlegg - gruppediskusjoner - praksisoppdrag - øvinger med tekstskriving og/eller regning - fagtekst
Semesterplanen vil opplyse om antall og tidspunkt for disse aktivitetene samt hvor mange godkjente som kreves. Obligatoriske arbeidskrav vurderes som godkjent/ikke godkjent.
Studentene kan bli vurdert, pålagt arbeidskrav og oppmøte knyttet til fellesfaglige tema.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Matematikk
