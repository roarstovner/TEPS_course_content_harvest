## Om emnet
## Faglig innhold
Sentralt i pedagogikk og elevkunnskap 2 er kunnskap om barn og unge i dag, og lærerens møte med eleven i klasserommet. I emnet legges det vekt på betydningen av god tilrettelegging for å fremme faglig og sosial utvikling i en mangfoldig skole. Studenten skal gjennom aktiv deltakelse i undervisningen utvikle generell kompetanse knyttet til overganger mellom barnehage, skole og ungdomsskole, psykososialt læringsmiljø, lek, spesialpedagogisk arbeid, samtaler med barn og samarbeid med hjemmet. Begynneropplæringen tillegges stor vekt, sammen med kunnskap om barn og unges utvikling og oppvekstsvilkår, lærer-elev-relasjoner og sosiale- og emosjonelle forutsetninger for læring.
## Læringsutbytte
Kunnskaper
Kandidaten
- har kunnskap om skolebegynneren
- har bred kunnskap om overgangen fra barnehage til skole og fra barnetrinn til ungdomstrinn
- har kunnskap om elevenes kognitive, emosjonelle, kroppslige og sosiale utvikling
- har kunnskap om sentrale prinsipp som fremmer inkludering og tilpasset opplæring
- har kunnskap om ulike lærevansker og tilpasnings- og atferdsutfordringer hos barn på 1.-7. trinn og hvordan disse kommer til syne i begynneropplæringen og senere
- har kunnskap om barn i sorg og krise, overgrep mot barn og vanskelige livssituasjoner som barn kan komme i
