## Om emnet
## Faglig innhold
Dette emnet utgjøres av masteroppgaven og et oppgaverelevant individuelt pensum. Under veiledning utformer og gjennomfører studenten et forskningsprosjekt som dokumenteres gjennom en skriftlig oppgave, masteroppgaven. Tema for oppgaven avgjøres av studenten selv i samråd med veileder og vil derfor variere fra student til student. Studenten legger i tillegg opp et individuelt pensum som består av faglitteratur med relevans for masteroppgaven.
## Læringsutbytte
Kunnskap
Studenten
- har spesialisert innsikt i et avgrenset KRLE-faglig område (masteroppgaven)
- har inngående kunnskap om hva som kreves av en vitenskapelig tekst innen KRLE-didaktisk forskning
- har kunnskap om referansestandarder for vitenskapelige tekster
Ferdigheter
Studenten
- kan analysere faglige problemstillinger basert på kunnskap om KRLE-fagets egenart, verdigrunnlag og historie og bruke slik innsikt i undervisning, forsknings- og utviklingsarbeid
- kan kritisk anvende forskningsbasert profesjonsretta kunnskap i KRLE til utforskning av nye problemområder
- kan under veiledning utforme og gjennomføre et forskningsprosjekt med relevans for KRLE-didaktikk i tråd med gjeldende forskningsetiske normer
- kan gjennomføre selvstendige forskningsprosjekter / empiriske undersøkelser
- kan gjøre begrunnede valg av metoder for innsamling og analyse av datamateriale
- kan analysere og forholde seg kritisk til kunnskapskilder (faglitteratur og datamateriale) og anvende dem til å strukturere og formulere faglige resonnementer
Generell kompetanse
Studenten
- kan på et avansert nivå formidle og kommunisere om faglige problemstillinger knyttet til profesjonsutøvelsen og har profesjonsfaglig digital kompetanse
- kan gjøre rede for og begrunne metodologiske valg opp mot valg av forskningsfokus
- kan analysere relevante problemstillinger knyttet til KRLE-undervisning i skolen
- kan formidle resultater fra omfattende selvstendig arbeid og behersker KRLE-didaktikkens fagspråk og fagsjangre
- kan bidra til nytenking og innovasjonsprosesser i KRLE-faget i skolen
## Læringsformer og aktiviteter
Eget arbeid med individuell veiledning og felles veiledningsseminarer
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
OBLIGATORISKE ARBEIDSKRAV: To muntlige presentasjoner av (deler av) masteroppgaven. Obligatorisk oppmøte på to veiledningsseminarer.
Obligatoriske arbeidskrav vurderes med godkjent/ikke godkjent. Obligatoriske arbeidskrav må være godkjent før en kan framstille seg til eksamen.
VURDERING: Individuell masteroppgave. Karakterskala A-F.
Masteroppgaven skrives normalt i monografiform. Oppgaven leveres individuelt eller som et fellesarbeid for to studenter. Hvis oppgaven leveres som fellesarbeid skal det vedlegges et dokument som beskriver den enkelte kandidats bidrag. Når masteroppgaven leveres som et fellesarbeid, gis det normalt en felles karakter på oppgaven. I sjeldne tilfeller kan det likevel være aktuelt å vurdere kandidatene ulikt.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått 30 SP emner på masternivå i KRLE i grunnskolelærerutdanningens fjerde studieår eller tilsvarende.
## Forkunnskapskrav
Bestått KRLE 1 og KRLE 2 (totalt 60 studiepoeng). Bestått FoU-oppgave i grunnskolelærerutdanningens tredje studieår.
## Kursmateriell
Pensumliste legges ut på Blackboard før studiestart.
## Fagområder
- Lærer- og lektorutdanning
- Religion, Livssyn og etikk
