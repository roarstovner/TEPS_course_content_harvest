## Om emnet
## Faglig innhold
Emnet gir en dypere forståelse av teorier for læring i matematikk og diskuterer hvilke konsekvenser slik forståelse bør ha for matematikkundervisningen. Spesielt vil en studere sosiokulturelle teorier og hvordan disse kan belyse læring av matematikk. Det legges vekt på at studentene skal utvikle sine evner til å analysere læringssituasjoner fra praksis. På bakgrunn av dette vil de kunne gjøre begrunnede valg i organisering av matematikkundervisning på trinn 5-10. Sentralt i emnet er arbeid med lesing av matematikkdidaktisk forskning og skriving av akademiske tekster. De matematiske temaene i emnet er hovedsakelig hentet fra algebra. En vil blant annet arbeide med to ulike tilnærminger til algebra i skolematematikken: algebra som generalisert aritmetikk og algebra som generalisering av mønster. I tillegg til arbeid med generalisering, vil emnet inneholde abstrakt algebra (gruppeteori) for å kunne belyse det strukturelle aspektet ved algebra.
## Læringsutbytte
Kunnskap
Studenten
- har avansert kunnskap om teorier om matematikklæring som tilegnelse og som deltakelse, hvor for eksempel begreper som representasjoner i matematikk og semiotikk er sentrale
- har kunnskap om ulike elementer som algebra består av og hvordan disse er knyttet til andre emner i skolematematikken
- har inngående kunnskap om sentrale aspekter ved læring og undervisning av algebra
- har inngående kunnskap om algebra som eksempel på en aksiomatisk oppbygd struktur
Ferdigheter
Studenten
- kan lese og sette seg inn i forskning innenfor aktuelle områder av matematikkdidaktikk
- kan analysere elevers algebraiske tenkning, med bruk av forskningslitteratur
- kan med utgangspunkt i forskningslitteratur analysere et undervisningsopplegg for trinn 5-10 innenfor et matematisk tema
- kan presentere som akademisk tekst empiriske undersøkelser knyttet til sentrale temaer i emnet
- kan forklare hvordan den algebraiske strukturen gruppe er relevant for emner i skolematematikken
Generell kompetanse
Studenten
- kan gjøre teoriforankrede valg med tanke på organisering av elevers muligheter for læring av matematikk
- har kunnskap om relevant, nyere matematikkdidaktisk forskning i de tema som omfattes av emnet
- kan presentere resultatet av teoriforankrede, empirisk baserte undersøkelser innenfor trinn 5-10
## Læringsformer og aktiviteter
Arbeidsformene veksler mellom forelesning, litteraturstudier, arbeid med oppgaver (individuelt og i gruppe), diskusjoner, samt muntlige og skriftlige studentpresentasjoner. Faglige diskusjoner og annen faglig samhandling er en viktig arbeids- og læringsform, og det forventes at alle studentene bidrar aktivt i slike aktiviteter. Noe av undervisningen kan foregå på engelsk.
## Obligatoriske aktiviteter
- To fagtekster basert på empiriske undersøkelser
- Ett muntlig framlegg
- Inntil åtte skriftlige arbeidsoppdrag, antallet spesifiseres ved studiestart
## Mer om vurdering
Obligatoriske aktiviteter:
- to fagtekster basert på empiriske undersøkelser
- ett muntlig framlegg
- Inntil åtte skriftlige arbeidsoppdrag, antallet spesifiseres ved studiestart
- Studentene kan bli vurdert, pålagt arbeidskrav og oppmøte knyttet til fellesfaglige tema
## Vurdering
Eksamen er i form av en individuell mappe som består av én fagtekst og to utvalgte arbeidsoppdrag, hvorav minst ett inneholder en oppgave i gruppeteori. Vurderingen av eksamensmappa baserer seg i hovedsak på fagteksten, og arbeidsoppdragene vil være karakterjusterende. Alle delene av mappa må være bestått for å bestå emnet.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått matematikk 2 (30 studiepoeng) eller tilsvarende.
## Forkunnskapskrav
Bestått Matematikk 1 (30 studiepoeng) eller tilsvarende.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Matematikk
