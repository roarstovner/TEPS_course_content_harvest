## Om emnet
## Faglig innhold
Hovedtema i femte studieår: Forsknings- og utviklingsarbeid
I femte studieår skal studenten i samarbeid med praksisgruppa, praksislærer og faglærer fra NTNU, ha fokus på skolens og eget forsknings- og utviklingsarbeid.
## Læringsutbytte
Kunnskap
Kandidaten
- har kunnskap om konkret forsknings- og utviklingsarbeid på praksisskolen
- har inngående kunnskap om barn og unges utvikling, læring og danning i ulike sosiale, flerkulturelle og digitale kontekster, og om hvordan kunnskapen kan anvendes for å tilpasse opplæringen til alle elevers forutsetninger og behov
- har inngående kunnskap om læreprosesser, tilrettelegging av undervisning, arbeidsmåter og vurderingsformer som fremmer inkluderende klasse- og læringsmiljø
Ferdigheter
Kandidaten
- kan ta selvstendig og individuelt ansvar for å planlegge, gjennomføre og vurdere egen undervisning.
- kan analysere og forholde seg kritisk til nasjonal og internasjonal forskning og anvende denne kunnskapen i profesjonsutøvelsen
Generell kompetanse
Kandidaten
- Kan kritisk reflektere over egen og andres praksis med referanse til teori og forskning
- Har utviklet og kan anvende sin relasjonskompetanse i møte med elever og foresatte
- Kan styrke internasjonale og flerkulturelle perspektiv ved skolens arbeid og stimulere til demokratisk deltakelse og bærekraftig utvikling
## Læringsformer og aktiviteter
Praksis er en studie-, utprøvings- og læringsarena. Gjennom praksisstudiene skal studentene bli kjent med elevers læring og utvikling og grunnskolens innhold, arbeidsformer og organisering på det aktuelle skoletrinn, samt få del i praksislæreres praksisteori. Gjennom observasjon, egen undervisning, veiledning og refleksjon skal studentene utvikle sin lærerrolle i et læringsfellesskap. Studentenes undervisningsoppgaver består av planlegging, undervisning og etterarbeid i egne studiefag, men å delta i andre skolefag og aktiviteter som foregår innenfor den totale fagkretsen er også relevant.
Skriving er et viktig redskap i studentenes lærings- og kommunikasjonsprosesser i praksisopplæringa. Bruken av ulike skriftlige dokumenter må ses i sammenheng med før- og etterveiledning.
Arbeidsformer og læringsaktiviteter:
Studentene skal
- planlegge, gjennomføre og vurdere undervisningsøkter som del av et praksisfellesskap
- prøve ut ulike arbeidsmåter, læremidler og vurderingsmåter tilpasset aktuelt skoletrinn
- skrive utfyllende planleggingsdokument som redskap i planlegging og vurdering av undervisning
- daglig skrive individuell refleksjonslogg, og med et kritisk blikk se dette i lys av teori, gjeldende læreplan, profesjonsetikk og egne erfaringer
Praksis høst:
15 dager på 1.-7.trinn
## Mer om vurdering
- 15 dager praksis på 1.-7.trinn i høstsemesteret
- All praksis er obligatorisk.
- Kun sykdom eller forhåndsgodkjent permisjon er gyldig fravær.
- Praksisstudiet skjer under veiledning og kontinuerlig vurdering.
- Praksislærer og oppfølgingslærer anbefaler praksisemnet til bestått/ikke bestått.
- En student kan ikke klage på vurderingsresultat i praksis. Studenten kan derimot klage på formelle feil i vurderingsprosessen.
- En student har adgang til ny praksisperiode en gang dersom første gang vurderes til ikke bestått. Det vises til forskrift om studier ved NTNU § 5-10.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Forkunnskapskrav
Bestått praksisemner første, andre, tredje og fjerde studieår i grunnskolelærerutdanning 1-7.
## Fagområder
- Lærer- og lektorutdanning
