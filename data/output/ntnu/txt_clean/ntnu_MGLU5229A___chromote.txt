## Om emnet
## Faglig innhold
Innholdet i dette emnet er vitenskapsteori og ulike forskningsmetoder og deres egnethet i ulike forskningsarbeid. Det vil bli fokusert på ulike forskningsparadigmer, tradisjoner og sammenhengen mellom ontologi, epistemologi og valg av forskningstilnærminger. Det vil bli lagt vekt på at studenten blir kjent med både kvantitative og kvalitative forskningstilnærminger, samt forskningsetiske retningslinjer og spørsmål. Under arbeidet med emnet vil studentene være i ferd med å starte på sitt eget forskningsarbeid. Derfor vil hjelp med å formulere problemsstilling, og å finne teori og metode for eget arbeid bli en sentral del av emnet. Sentralt i emnet er også akademisk skriving, som oppbygging av vitenskapelig tekst, presis fremstillingsmåte og riktig bruk av referansesystem.
## Læringsutbytte
KUNNSKAP:
Studenten
- har inngående kunnskap om ulike forskningsparadigmer og sammenhenger mellom ontologiske og epistemologiske ståsted og valg av forskningsmetoder
- har inngående kunnskap om særtrekk ved ulike forskningsdesign og forskningsmetoder
- har inngående kunnskap om ulike metoder for datainnsamling og analyse av datamateriale
- har inngående kunnskap om forskningsetiske aspekter og forskerens rolle og ansvar
FERDIGHETER:
Studenten
- kan under veiledning utarbeide forskbare spørsmål knyttet til å studere pedagogiske eller spesialpedagogiske problemstillinger
- kan designe og gjennomføre selvstendige forskningsprosjekter/empiriske undersøkelser
- kan gjøre begrunnede valg av metoder for innsamling og analyse av datamateriale
- kan analysere og forholde seg kritisk til kunnskapskilder (faglitteratur og datamateriale) og anvende dem til å strukturere og formulere faglige resonnementer
GENERELL KOMPETANSE:
Studenten
- kan gjøre rede for og begrunne metodologiske valg opp mot valg av forskningsfokus
- kan analysere relevante problemstillinger knyttet til eget forskningsfelt
- kan formidle resultater fra omfattende selvstendige forskningsarbeid
- kan bidra til pedagogisk eller spesialpedagogisk utviklingsarbeid i skolen og i samarbeid med relevante aktører
## Læringsformer og aktiviteter
Læringsformer vil variere mellom forelesninger og studentaktive arbeidsformer
## Obligatoriske aktiviteter
- I henhold til emnebeskrivelsen
## Mer om vurdering
Obligatoriske arbeidskrav:
- 70% oppmøte i undervisningen
- Inntil seks obligatoriske arbeidskrav, hvorav noen er skriftlige og noen er muntlige.
Arbeidskravene vurderes til godkjent/ikke godkjent, og alle må være godkjent før studenten får framstille seg til eksamen. I tillegg vil enkelte seminarer og forelesninger være obligatoriske. Dette vil framgå av semesterplanen.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Pedagogikk og elevkunnskap 4
## Forkunnskapskrav
Bestått Pedagogikk og elevkunnskap 1,2 og 3. Bestått 30 studiepoeng i emne på masternivå i sosialpedagogikk eller spesialpedagogikk i grunnskolelærerutdanningens tredje studieår.
## Kursmateriell
Endelig pensumliste og semesterplan legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Pedagogikk
- Spesialpedagogikk
