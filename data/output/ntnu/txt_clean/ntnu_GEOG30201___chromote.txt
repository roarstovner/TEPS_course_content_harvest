## Om emnet
## Faglig innhold
Emnet er obligatorisk i den femårige lektorutdanning i geografi og har tydelige koblinger til tidligere aktiviteter i utdanningsløpet. Emnet fokuserer på hvordan sentrale tema innen geografifaget kan formidles på en god måte. I emnet inngår det en innføring i formidlings- og kommunikasjonsteori. En viktig del av emnet er et prosjektarbeid der studentene utarbeider et formidlingsprosjekt knyttet til et geografisk tema. Et sentralt mål er at tema, målgruppe og medium for prosjektet blir sett i sammenheng og utviklet til en god helhet. Prosjektet skal gi studentene mulighet til å tenke kreativt rundt formidling av geografifaglige problemstillinger.
## Læringsutbytte
En student som har fullført emnet forventes å ha oppnådd følgende læringsutbytte, definert i kunnskap, ferdigheter og kompetanse:
Kunnskap:
- har innsikt i problemstillinger om faglig formidling.
- har inngående kjennskap til det geografiske temaet som er valgt i prosjektet.
- har kunnskap om relevante formidlings- og kommunikasjonsteori
Ferdigheter:
- kan jobbe kreativt og analytisk med formidling av geografifaget.
- kan utvikle og presentere et helhetlig og gjennomarbeidet formidlingsopplegg knyttet til et sentralt geografisk tema.
Generell kompetanse:
- kan formidle og kommunisere faglige problemstillinger
- er i stand til å tenke nytt og kreativt innen formidling
## Læringsformer og aktiviteter
Inntil 14 timer undervisning.
## Obligatoriske aktiviteter
- Prosjektskisse og øving, samt deltakelse på 75 % av undervisningen
## Mer om vurdering
Vurderingsform: Refleksjonsnotat og muntlig/praktisk prosjektpresentasjon (bestått/ikke bestått). Det gis en samlet karakter. Gjentak av eksamen kan kun tas i det semesteret det blir gitt undervisning i emnet. Samme eksamensform gis ved gjentak av eksamen.
Obligatorisk aktivitet må være godkjent for å være kvalifisert for å ta eksamen i emnet.
Eksamen (inkludert både refleksjonsnotat og muntlig/praktisk prosjektpresentasjon) kan gjennomføres individuelt eller i gruppe (to studenter).
## Spesielle vilkår
Krever opptak til studieprogram:
Lektorutdanning i geografi for trinn 8 − 13 (MLGEOG)
## Forkunnskapskrav
Fullført 52,5 sp. geografi.
## Fagområder
- Geografi
- Samfunnsvitenskapelige fag
