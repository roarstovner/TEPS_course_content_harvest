## Om emnet
## Faglig innhold
Emnet er en del av profesjonsfaget i lektorutdanningen, og det siste av i alt tre pedagogikkemner.
Fokus i dette emnet er læreren i skolen og skolen i samfunnet. Studenten skal forstå sammenhenger mellom lærerens profesjonsutøvelse, skolens praksiser og utdanningspolitikk. Det å snakke, lese og skrive et språk (fagspråk) utvikler studenten til en selvstendig lærer. I emnet legges vekt på å kritisk drøfte ulike teoretiske posisjoner, etiske perspektiver og forskningsmetoder.
## Læringsutbytte
Kunnskap
Studenten
- har kunnskap om utdanningshistorie og utdanningspolitikk
- har kunnskap om lærerens rolle i skolen som organisasjon og skolen i samfunnet
- har kunnskap om ungdomskultur og innsikt i ungdomskultur i samfunnet
·
Ferdigheter
Studenten
- kan reise pedagogiske og drøfte problemstillinger og drøfte disse kritisk og selvstendig
- kan benytte teoretisk og empirisk kunnskap til å utvikle pedagogiske praksiser
- kan diskutere utdanningspolitiske føringer, ideologier og praksiser i utvikling av en demokratisk skole og et demokratisk samfunn
- kan kritisk reflektere over og anvende ulike vurderingsformer
Generell kompetanse
Studenten
- kan drøfte danning, demokrati og likeverd ut fra teoretiske og etiske perspektiver
- har grunnleggende innsikt i samfunnsvitenskapelig forskningsmetode og vitenskapsteoretiske problemstillinger i utdanningsforskning
- kan forstå skolen som institusjon i et historisk og politisk lys
- har en profesjonell holdning til og kan kritisk reflektere over lærerens handlingsrom i lys av utdanningspolitiske føringer, etiske perspektiver og kontekstuelle forhold
- kan med stor grad av selvstendighet videreutvikle egen kompetanse og bidra til både kollegers og skolens profesjonelle samarbeid
## Læringsformer og aktiviteter
Undervisningen veksler mellom undervisning i storgrupper, arbeid i seminarklasser og mindre grupper.
Undervisningen vektlegger varierte arbeidsformer for å utvikle studentens pedagogiske kunnskaper, ferdigheter og generelle kompetanse. Det legges vekt på samarbeid og tverrfaglighet, blant annet ved gjennomføring av et gruppebasert FoU-arbeid. FoU-arbeidet er basert på sentrale tema i emnet PPU4603 Pedagogikk. Kriterier og litteratur for denne oppgaven gis ved semesterstart.
NTNU er tillagt et sertifiseringsansvar som skal sikre at studentene behersker de områder som er grunnleggende for den kommende yrkesutøvelsen. Det er avgjørende at studentene utvikler seg som selvstendige og ansvarlige lærere som er i stand til å samarbeide med sine kolleger. Den enkeltes innsats har ikke bare betydning for egen læring, men også for medstudenters faglige utvikling. Det er derfor obligatorisk oppmøte i undervisningen. Det kreves 75 % oppmøte for å kunne fremstille seg til eksamen. Alle obligatoriske aktiviteter må være godkjente før kandidaten kan framstille seg for eksamen.
## Obligatoriske aktiviteter
- 75 % deltakelse i undervisning
- FoU-arbeid til veiledning
- Definerte arbeidskrav
## Mer om vurdering
Vurderingsbesvarelsen kan skrives på norsk, svensk eller dansk.
For å bestå emnet, må alle deler være bestått. En student som ikke har bestått i emnet på grunn av stryk i en av delvurderingene behøver bare framstille seg til ny vurdering i den delen studenten har strøket i. Det samme gjelder gjentak av bestått vurdering. Studenten kan framsette klage på sensur når sluttkarakteren for emnet er kunngjort. Forutsatt at studenten har gjennomført begge delene i emnet, kan studenten velge å framsette klagen i FoU-arbeidet. Det kan ikke klages på sensuren i muntlig eksamen. For detaljert beskrivelse av vurderingen i emnet, se undervisningsplan og eget dokument som beskriver FoU-arbeidet.
## Spesielle vilkår
Krever opptak til studieprogram:
Lektorutdanning i geografi for trinn 8 − 13 (MLGEOG)
Lektorutdanning i historie for trinn 8 – 13 (MLHIST)
Lektorutdanning i kroppsøving og idrettsfag for trinn 8 − 13 (MLKIDR)
Lektorutdanning i realfag for trinn 8 – 13 (MLREAL)
Lektorutdanning i samfunnsfag for trinn 8 – 13 (MLSAM)
Lektorutdanning i språkfag for trinn 8 – 13 (MLSPRÅK)
## Forkunnskapskrav
Beståtte eksamener i henhold til studieplanen. Forkunnskapskravet må være innfridd for å få starte på emnet.
## Studiepoengreduksjon
## Andre sider om emnet
-  Blackboard - VÅR-2024
## Fagområder
- Lærer- og lektorutdanning
- Praktisk pedagogikk
