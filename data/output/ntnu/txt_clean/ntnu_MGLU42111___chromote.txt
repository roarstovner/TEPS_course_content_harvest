## Om emnet
## Faglig innhold
Emnet gir fordypet innsikt i rammebetingelser og styrende virkemidler og prosesser for naturfagundervisning i norsk skole. Inngående forståelse av naturfagets historiske og nåværende plass i norsk skole og fagets posisjonering i en internasjonal kontekst inngår her. Emnet vil gi studentene dypere innsikt i elevers naturfaglige forståelse og utvikling, og deres holdninger og interesser. Ulike former for vurderingsarbeid i naturfaget vil også behandles i dette emnet. I emnet behandles også tema knytta til skolefagets relasjoner til samfunnsmessige forhold som arbeidsliv og bærekraftig utvikling.
## Læringsutbytte
Kunnskap
Kandidaten
- har inngående kunnskap om naturfagets plass og historie i skolen, nasjonalt og internasjonalt
- har kunnskap om og kan drøfte ulike begrunnelser for naturfag som skolefag
- har inngående kjennskap til styringsdokumenter
- har videregående kunnskap om læremidler og læringsressurser i naturfag
- har god kunnskap om elevers holdninger og interesse for naturfag
- har inngående kunnskap om språk og kommunikasjon i naturfag
- har inngående kunnskap om utdanning for bærekraftig utvikling
Ferdigheter
Kandidaten
- kan analysere internasjonale evalueringer av naturfaget
- kan anvende og begrunne ulike vurderingsformer
- kan drøfte og benytte kulturelle aspekter og interkulturell forståelse i naturfagundervisning
- kan utvikle og gjennomføre naturfagundervisning om sosiovitenskapelige problemstillinger
Generell kompetanse
Kandidaten
- kan begrunne naturfagets rolle i skolens allmenndannende prosjekt
- kan drøfte verdier, holdninger og ansvar som en del av naturfag
## Læringsformer og aktiviteter
## Undervisning
Arbeid med oppgaver, individuelt og i gruppe
Studentseminar med presentasjon av fagartikler
Emnet vil undervises på engelsk hvis det er engelskspråklige studenter, ellers vil det foregå på norsk.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske arbeidskrav:
- Bestemte obligatoriske aktiviteter inkludert faglige presentasjoner.
## Vurdering
Mappevurdering
Bestått vil være basert på tilfredstillende gjennomføring av ett eller flere arbeider som utføres i løpet av den tiden emnet pågår eller samlet mot slutten av emnet. Prosess og progresjon kan inngå i denne vurderingen. Studentene skal fullføre gitte obligatoriske aktiviteter som blir bestemt av faglærere, og disse vil også tas i vurderingen. Arbeidene vil være i form av for eksempel presentasjoner, praktiske arbeid, gruppearbeid i enkelte undervisninger, osv. Utfyllende informasjon om hvilke arbeider/aktiviteter som inngår i vurderingsgrunnlaget vil gis i forkant av undervisningstart som del av semesterplanen som publiseres i god tid for undervisningen finner sted. De ulike obligatoriske aktivitetene utgjør samlet grunnlaget for vurdering. Det vil gis tilbakemeldinger underveis i løpet av tiden emnet pågår.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Minst 60 studiepoeng naturfaglige emner.
## Forkunnskapskrav
Studenten må ha bestått naturfag 1 (30 sp) og gjennomført naturfag 2 (30 sp). Bestått forstås som at studenten har fullført og bestått eksamen i emnet. Gjennomført forstås som at alle obligatoriske arbeidskrav i emnet er godkjent.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Naturfag
