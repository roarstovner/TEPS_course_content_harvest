## Om emnet
## Faglig innhold
Emnet skal gi kunnskap, ferdigheter og generell kompetanse om forskningsdesign og sammenhengene mellom valg av tema, problemstilling og forskningsspørsmål knyttet til vitenskapsteori, metodologi, metoder for datainnhenting/ datagenerering og analyse.
Emnet skal forberede studentene til å arbeide med egen masteroppgave ved å gi en dypere innsikt og forståelse i vitenskapsteori og metodologi.
Faget skal bidra til utvikling av et kritisk og forskningsetisk blikk - og gjøre studenten i stand til å se sammenhengene mellom problemstilling, teori, metodologi og metoder i kunstfagdidaktisk forskning. Studentene får erfaring med å presentere og utvikle egne forskningsideer.
## Læringsutbytte
Studenten skal ha:
- Kunnskap om ulike vitenskapsteorier, forskningsfelt/ tradisjoner, vitenskapsparadigmer med utviklingstrekk og kontroverser samt forskningsetikk, og kunne reflektere selvstendig rundt disse i sammenheng med sitt masterarbeid.
- Ferdigheter til å anvende, reflektere, definere og diskutere vitenskapsteoretiske posisjoner/ felt/ tradisjoner samt metodologiske valg og analyser. Ta begrunnede valg om forskningsdesign i eget masterarbeid og vise ferdighet i å reflektere selvstendig.
- Generell kompetanse for å kunne analysere og vurdere forholdet mellom empirisk kunnskap, teoretiske og metodologiske problemstillinger på både en teoretisk og praktisk/konkret måte. Vurdere forskningsetikk i egen og andres forskning.
## Læringsformer og aktiviteter
Studenten vil lære gjennom følgende aktiviteter:
- Seminar, arbeid i grupper, individuelt arbeid og forelesninger
- Lese, analysere og delta i medstudentresponser/ fagfellediskusjoner
- Utvikle plan for eget masteroppgaveprosjekt/ Selvorganisert læring
Studenten vil lære gjennom undervisning, arbeid med litteratur og fagstoff, praktiske eksempler og aktiviteter beskrevet under obligatoriske aktiviteter.
## Obligatoriske aktiviteter
- Obligatoriske arbeidskrav i henhold til emnebeskrivselsen
## Mer om vurdering
Obligatoriske aktiviteter
I løpet av kurset skal studentene gjøre et antall obligatoriske aktiviteter (arbeidskrav) som gjøres dels som gruppearbeid, dels individuelt. Arbeidet presenteres muntlig og/eller skriftlig. Arbeidskrav vil bli beskrevet nærmere i semesterplanen.
Alle aktiviteter og arbeidskrav må være gjennomført og bestått før studenten kan framstille seg til eksamen i emnet.
## Vurdering
Det er en eksamensoppgave for summativ vurdering for emnet:
En prosjektbeskrivelse for eget masterprosjekt med vekt på vitenskapsteoretisk og metodologisk posisjonering veiledet av egen valgt problemstilling med forskningsspørsmål skal presenteres som muntlig eksamen med framlegg og samtale.
Vurderingen gis som bestått, ikke-bestått.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Det anbefales at alle emner i kunst og håndverk eller musikk i grunnskolelærerutdanningens 4. studieår er bestått.
## Forkunnskapskrav
Følgende emner må være bestått:
MGLU1111, MGLU2111 og MGLU3118
eller
MGLU1511, MGLU2511 og MGLU3518
eller
MGLU1114, MGLU2114 og MGLU3108
eller
MGLU1514, MGLU2514 og MGLU3508
## Kursmateriell
Pensum er lærebøker, vitenskapelige antologier, artikler og avhandlinger på skandinavisk og engelsk. Pensum legges ut på BlackBoard før semesterstart og kan søkes opp på Innsida NTNU. Liste og eventuelt tilleggsmateriell blir lagt ut på BlackBoard før studiestart.
## Studiepoengreduksjon
## Fagområder
- Kunst og håndverk
- Lærer- og lektorutdanning
- Musikkvitenskap
