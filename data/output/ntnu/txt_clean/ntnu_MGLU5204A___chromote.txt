## Om emnet
## Faglig innhold
Dette emnet utgjøres av selve masteroppgaven og et oppgaverelevant individuelt pensum. Under veiledning utformer og gjennomfører studenten et forskningsprosjekt som dokumenteres gjennom en skriftlig oppgave, masteroppgaven. Tema for oppgaven avgjøres av studenten selv i samråd med veileder og vil derfor variere fra student til student. Studenten legger i tillegg opp et individuelt pensum som består av faglitteratur med relevans for masteroppgaven.
## Læringsutbytte
Kunnskap
Studenten
- har avansert, spesialisert kunnskap innenfor et avgrenset område i matematikkdidaktikk
- har inngående kunnskap om hva som kreves av en vitenskapelig tekst i matematikkdidaktikk
- har kunnskap om referansestandarder for fagtekster
Ferdigheter
Studenten
- kan under veiledning utforme og gjennomføre et forskningsprosjekt i tråd med gjeldende forskningsetiske normer
- kan analysere og bruke relevante metoder for matematikkdidaktisk forskning på en selvstendig måte
- kan finne fram i og forholde seg kritisk til ulike informasjonskilder
- kan referere til informasjonskilder i henhold til anerkjente standarder
- kan sette seg inn i litteratur som er relevant for å drive forskning innenfor et avgrenset område i matematikkdidaktikk
Generell kompetanse
Studenten
- kan anvende sine kunnskaper for å finne svar på relevante problemstillinger innenfor fagområdet
- kan formidle et omfattende selvstendig forskningsarbeid innenfor fagområdets uttrykksformer
- kan kommunisere om problemstillinger, analyser og konklusjoner innenfor matematikkdidaktikkens fagområde
- kan innta en ledende rolle i utvikling av matematikk som undervisningsfag i skolen
- kan formidle matematikkdidaktisk forskning til fagspesialister og lærere
## Læringsformer og aktiviteter
Eget arbeid med veiledning individuelt og i gruppe
## Obligatoriske aktiviteter
- Deltakelse midtveisseminar
- Deltakelse på veiledninger med utgangspunkt i tekstutkast
## Mer om vurdering
Masteroppgaven skrives normalt i monografiform. Oppgaven leveres individuelt eller som et fellesarbeid for to studenter. Hvis oppgaven leveres som fellesarbeid skal det vedlegges et dokument som beskriver den enkelte kandidats bidrag. Dette vil normalt innebære individuell vurdering av kandidatene.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått 30 studiepoeng på masternivå i matematikkdidaktikk fra grunnskolelærerutdanningens fjerde studieår eller tilsvarende.
## Forkunnskapskrav
- Bestått Matematikk 1 og Matematikk 2 (totalt 60 studiepoeng) eller tilsvarende.
- Bestått FoU-oppgave i grunnskolelærerutdanningens tredje studieår.
## Kursmateriell
Selvvalgt pensum
## Fagområder
- Lærer- og lektorutdanning
- Matematikk
