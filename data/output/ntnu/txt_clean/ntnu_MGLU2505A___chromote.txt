## Om emnet
## Faglig innhold
Engelsk 1, emne 2 omfatter engelskundervisning for ungdomstrinnet, hva som kjennetegner elevenes språkutvikling i denne aldersgruppen, samt språklæring, tilpasset opplæring i engelsk, vurdering og flerspråklighet i engelskklasserommet. Emnet gir en innføring i engelskdidaktikk, språklige emner (fonetikk og fonologi) og et variert utvalg av skriftlige og visulle tekster fra den engelskspråklige verden for for ungdom og voksne. Utviklingen av egen språkferdighet, litteratur- og tekstkompetanse, og digital kompetanse står sentralt. I tillegg dreier emnet seg om varierte aktiviteter og metoder for engelskopplæringen i grunnskolen. Emnet gir innsikt i relevant forsknings- og utviklingsarbeid og styringsdokumenter og læremidler i faget.
## Læringsutbytte
Kunnskap
Studenten har
- kunnskap om hvordan barn og unge lærer fremmedspråk
- kunnskap om flerspråklighet som ressurs i klasserommet
- kunnskap om læreplanverket, nasjonale prøver og læremidler for engelskfaget på ungdomstrinnet (8.-10. trinn)
- kunnskap om tilegnelse av strukturer i engelsk fra lyd- til tekstnivå
- kunnskap om litteratur og andre kulturelle uttrykk som kan brukes i undervisning av ungdom og i andre kontekster
- kjenner forsknings- og utviklingsarbeid som er relevant for engelskfaget på 8.-10. trinn
- kunnskap om levesett i den engelsktalende verden
