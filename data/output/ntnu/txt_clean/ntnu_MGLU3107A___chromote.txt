## Om emnet
## Faglig innhold
Naturfag 2 (1-7) henter sine kunnskaper fra naturfagdidaktikk, biologi, fysikk, kjemi, teknologi og matematikk. Emnet bygger på naturfag 1. I kurset legges det særlig stor vekt på miljø og bærekraftig utvikling. Studenten skal være i stand til å bygge progresjon fra begynneropplæringen til innlæring av mer avanserte og komplekse begrepsstrukturer. Utdanningen skal også ivareta videreutviklingen av studentens egen kompetanse i å lede utforskende arbeid og i å bygge videre på elevenes utforskende ferdigheter. Studenten skal kunne legge til rette for undervisning som gir et solid fundament for videre læring i faget på ungdomstrinnet. Didaktikk og fag skal sees i sammenheng. Denne emnebeskrivelsen for Naturfag 2 for 1.-7. bygger på Nasjonale retningslinjer for grunnskolelærerutdanningen 1.-7. trinn fra 2024.
## Læringsutbytte
KUNNSKAP
Kandidaten
- har kunnskap om undervisningsmetoder som fremmer tverrfaglig arbeid
- har kunnskap om argumentasjon og hvordan tilrettelegge for argumentasjon i naturfagundervisningen
- har utdypende kunnskap om utforskende arbeidsmåter
- kan vurdere og bruke relevante læremidler og digitale verktøy i naturfagundervisningen
- har kunnskap om uorganiske og organiske stoffer og deres betydning for levende organismer og miljø
- har kunnskap om grunnleggende modeller og teorier for beskrivelse av evolusjon og genetisk variasjon
- har kunnskap om tyngdefeltet, det elektromagnetiske felt, elektronikk og atom- og kjernefysikk
- har kunnskap om størrelsesordener i naturen, i tid og rom
- har kunnskap om hvordan universet har oppstått og utviklet seg
- har utdypende kunnskap om undervisning for bærekraftig utvikling, med fokus på progresjon fra kunnskap til systemforståelse
- har kunnskap om kretsløp i naturen og hvordan de kan knyttes til sammenhenger i naturen og miljøspørsmål
- har kunnskap om fornybare og ikke-fornybare energikilder og kan knytte dem til samfunnsmessige, miljømessige og etiske problemstillinger
- har kunnskap om vær-og klimasystem både lokalt og globalt
- har kjennskap til tverrfaglig undervisning som fremmer barn og ungdoms handlingskompetanse for et bærekraftig liv i framtiden
- har grunnleggende kunnskap om å lage et forskningsdesign
