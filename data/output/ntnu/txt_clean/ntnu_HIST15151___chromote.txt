## Om emnet
## Faglig innhold
Emnet gir en innføring i hva historie er, og hvordan historie blir produsert og brukt. Ved å utforske historikerens verktøykasse, undersøker vi i emnet hvordan vår forståelse av fortiden blir skapt. I tillegg til å diskutere utviklingen av historie som vitenskapelig disiplin og forskjellige historiografiske debatter, introduserer emnet studentene til hva historikere gjør: hvordan lage historiske spørsmål, hvordan finne historiske kilder og analysere historisk informasjon (både kvalitative og kvantitative kilder), og hvordan skrive historie. Spørsmål knyttet til forskningsetikk og historisk bevissthet (inkludert begrepet historisk empati) er sentralt i emnet. Studentene skal ved enden av kurset være i stand til å kritisk analysere og drøfte forskjellige kildetyper, og i tillegg ha en bred forståelse av hva historie er, inkludert utfordringene og gledene ved historisk forskning.
Emnet er forbeholdt studenter på 5-årig lektormasterprogram i historie for trinn 8-13 og er tilpasset gjennomføring i 5. semester.
## Læringsutbytte
En kandidat som har gjennomført emnet, forventes å ha oppnådd følgende læringsmål:
Kunnskaper
Kandidaten
- kan redegjøre for hvordan kunnskap om fortiden blir til og hvordan kilder må kontekstuelt situeres
- har kildekritisk bevissthet om bruk av ulike kildetyper og informasjonskilder, inkludert digitale kilder
- har oversiktskunnskap om hvordan historie som vitenskap i hovedtrekk har utviklet seg fram til i dag
- kjenner sentrale begreper innen historie-skriving og -forskning av metodisk og teoretisk art
- har kunnskap om konstruksjonsprinsipper i historieforskningen, fra fakta til syntese
- kjenner hovedproblemstillinger når det gjelder bruken av historiefaglig kunnskap
Ferdigheter
Kandidaten
- behersker historiefaglig kildekritikk
- har gode ferdigheter i å skjelne mellom ulike kildetyper
- har evner til å søke etter, finne og vurdere aktuelle kilder til historie
- kan lage enkle historiefaglige fremstillinger basert på et avgrenset kildemateriale
- kan analysere historiske tekster med hensyn til å forstå argumentasjon, kildebruk og oppbygning
- har grunnleggende ferdigheter i å tolke og anvende historisk statistikk, tabeller og grafiske fremstillinger i en historiefaglig sammenheng
- kan presentere og drøfte enklere historie-teoretiske og -metodiske spørsmål ved hjelp av bl.a. et historiefaglig begrepsapparat
## Læringsformer og aktiviteter
Obligatoriske forelesninger og obligatorisk øving i grupper og/eller skriftlige innleveringer. Øvingsopplegget annonseres i NTNUs læringsplattform ved semesterstart.
## Obligatoriske aktiviteter
- Forelesninger og øvinger i grupper og/eller skriftlige innleveringer
## Mer om vurdering
Eksamen er en prosjektoppgave som leveres inn mot slutten av semesteret.
## Spesielle vilkår
Krever opptak til studieprogram:
Lektorutdanning i geografi for trinn 8 − 13 (MLGEOG)
Lektorutdanning i historie for trinn 8 – 13 (MLHIST)
Lektorutdanning i kroppsøving og idrettsfag for trinn 8 − 13 (MLKIDR)
Lektorutdanning i samfunnsfag for trinn 8 – 13 (MLSAM)
Lektorutdanning i språkfag for trinn 8 – 13 (MLSPRÅK)
## Anbefalte forkunnskaper
Ingen
## Forkunnskapskrav
Forusetter opptak til den 5-årige integrerte lektorutdanningen i historie
## Kursmateriell
Pensum og oversikt over emnets innhold (og øvrig relevant informasjon) blir gjort tilgjengelig på NTNUs læringsplattform.
## Studiepoengreduksjon
## Fagområder
- Historie
