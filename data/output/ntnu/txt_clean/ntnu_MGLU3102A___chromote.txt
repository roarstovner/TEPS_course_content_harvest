## Om emnet
## Faglig innhold
I emnet vil det bli arbeidet med å identifisere, karakterisere og forstå fenomener og prosesser som inngår i undervisning og læring av matematikk i grunnskolen. Arbeidet i emnet består i hovedsak av en prosess som gjennom veiledning fører til planlegging og gjennomføring av et FoU-prosjekt som resulterer i en skriftlig FoU-oppgave. I denne oppgaven vil studenten(e) fordype seg i et tema innen matematikk- og matematikkdidaktikk, samt sette seg inn i relevante forskningsmetoder. I dette emnet er blikket mer rettet mot forskning enn i matematikk 1.
## Læringsutbytte
Kunnskap
Etter å ha gjennomført emnet kan studenten
- legge fram detaljerte beskrivelser om forskning og teori knytta til et valgt tema innen matematikk- eller matematikkdidaktikk relevant for grunnskolens trinn 1-7
- forklare og eksemplifisere metoder innen matematikkdidaktisk forskning
- forklare hva et forsknings- og utviklingsarbeid innen matematikkdidaktikk kan være
- greie ut om dokumentasjon av forsknings- og utviklingsarbeid i matematikkdidaktikk relevant for grunnskolens trinn 1-7.
Ferdigheter
Etter å ha gjennomført emnet kan studenten
- anvende forskningsbasert kunnskap innen matematikkdidaktiske og matematikkfaglige emner i undervisningsarbeid på trinn 1-7
- gjennomføre enkle matematikkdidaktiske undersøkelser som er i tråd med forskningsetiske prinsipper
Generell kompetanse
Etter å ha gjennomført emnet kan studenten
- initiere og lede utviklingsarbeid knyttet til matematikkundervisning
- delta og bidra i FoU-prosjekter og andre samarbeidsprosjekter med tanke på å forbedre matematikkfagets undervisningspraksis
## Læringsformer og aktiviteter
Gjennomgående i emnet arbeider studenten med et FoU-arbeid som omhandler matematikk og matematikkundervisning i grunnskolen. FoU-arbeidet skal resultere i en skriftlig FoU-oppgave som leveres i slutten av semesteret. Øvrige arbeidsformer veksler mellom klassetimer, arbeid med oppgaver, individuelt og i gruppe, diskusjoner, og eventuelt muntlige og skriftlige studentpresentasjoner. Litteratur, undervisningsmateriell og andre læringsmidler kan være på både norsk og engelsk. Det forventes at studentene behersker begge språk på et nivå som muliggjør bruk av disse læringsmidlene. Arbeidsformene i emnet har til hensikt å støtte arbeidet med FoU-prosjektet. Utforskende læringsprosesser skal fremme studentenes selvstendighet, analytiske ferdigheter og kritisk refleksjon.
## Obligatoriske aktiviteter
- Obligatoriske aktiviteter
## Mer om vurdering
Emnet vurderes gjennom det skriftlige FoU-arbeidet som arbeidsprosessen har resultert i. Oppgaven leveres individuelt, eller som et fellesarbeid for to studenter som har samarbeidet om ett prosjekt. FoU-oppgaven vurderes til bestått/ikke bestått. Ved stryk på FoU-oppgaven er det anledning til å levere forbedret oppgave til vurdering én gang (regnes som eksamensforsøk nummer to). Ved tredje eksamensforsøk må det leveres en helt ny oppgave.
Obligatoriske aktiviteter:
Det kreves godkjent på følgende aktiviteter for å få gå opp til eksamen i emnet:
- Opptil 4 muntlige presentasjoner knyttet til studentens FoU-arbeid.
- Opptil 3 skriftlige innleveringer knyttet til studentens FoU-arbeid.
Studentene kan bli vurdert, pålagt arbeidskrav og oppmøte knyttet til fellesfaglige tema.
De obligatoriske aktivitetene vurderes med godkjent/ikke godkjent.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Anbefalte forkunnskaper
Studenten bør ha gjennomført matematikk 1 (30 sp) eller tilsvarende for å kunne starte på matematikk 2 (30 sp). Gjennomført må forstås som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Matematikk
