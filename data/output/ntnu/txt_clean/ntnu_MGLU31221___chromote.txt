## Om emnet
## Faglig innhold
Engelsk 2 gir større innsikt i engelskdidaktiske spørsmål i begynneropplæringen og på mellomtrinnet. Emnet omfatter videreutvikling av studentens egen språkferdighet og tekstkompetanse. Studentene vil videreutvikle sine kunnskaper om språkets strukturer, engelsk som verdensspråk, engelskspråklige tekster, både muntlige, skriftlige og visuelle, og samfunnsspørsmål knyttet til den engelsktalende verden. Engelsk 2 gir økt erfaring i bruk av inspirerende og læringsfremmende aktiviteter og arbeidsmåter og økt innsikt i valg og bruk av tekster og andre læringsressurser. Under veiledning utformer og gjennomfører studentene et forskningsprosjekt som dokumenteres gjennom en skriftlig oppgave, FOU-oppgaven. Tema for oppgaven avgjøres av studentene selv i samråd med veilederne og vil derfor variere fra student til student.
## Læringsutbytte
Kunnskap
Studenten har
- omfattende kunnskap om hvordan barn lærer språk, med fokus på begynneropplæring og på mellomtrinnet
- detaljert kunnskap om tilegnelse av ordtilfang og om lingvistiske strukturer i engelsk fra lyd- til tekstnivå
- omfattende kunnskap om flerspråklighet som ressurs i klasserommet
- kunnskap om engelsk som verdensspråk og hva dette innebærer for utviklingen av språklig, kommunikativ og interkulturell kompetanse
- kunnskap om samfunnsliv, historie og et rikt utvalg kulturelle og litterære uttrykk i den engelsktalende verden
- kunnskap om et rikt utvalg av litterære tekster, muntlige, skriftlige og visuelle, samt andre kulturelle uttrykk som kan brukes i undervisning av barn
