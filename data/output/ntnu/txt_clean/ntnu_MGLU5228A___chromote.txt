## Om emnet
## Faglig innhold
Emnet gir en fordypning i spørsmål om pedagogisk utviklingsarbeid relatert til mangfold- og inkluderingsproblematikk. Pedagogisk utviklingsarbeid foregår på flere nivå, på flere arena og med flere aktører, og emnet legger vekt på å utvikle studentenes system og forvaltningskunnskap. Dette innebærer kjennskap til prosesser både på skolenivå, men også arbeid som foregår på tvers av fagmiljø, som for eksempel skolens samarbeid med helse- og sosial tjenesten. Emnet legger vekt på å oppøve studentens kompetanse til å initiere og inngå i tverrfaglig samarbeid med andre fagfelt og profesjoner.
## Læringsutbytte
KUNNSKAP:
Studenten
- har inngående kunnskap om muligheter og utfordringer med å drive utviklingsarbeid på egen skole med hensyn til å utvikle inkluderende læringsmiljø
- inngående kunnskap om hva det kan bety å legge til rette for en demokratisk skole hvor elever og foreldre gis rom for medvirkning
- har kunnskap om sentrale samarbeidsaktører relevante for skolens arbeid med å ivareta ulike elevgrupper, deriblant de som inngår i helse- og sosialtjenesten
- har kunnskap om tverrfaglig samarbeid om barn og unges oppvekst- og utdanningsvilkår
- har kunnskap om utdanningspolitiske bestemmelser sentrale for skolens arbeid med mangfold og inkludering, og idégrunnlaget som ligger til grunn for dette
FERDIGHETER:
Studenten
- kan identifisere og kritisk analysere hvordan utdanningspolitiske og organisatoriske rammefaktorer skaper betingelser for arbeid med mangfold og inkludering
- kan med utgangspunkt i en forståelse av mangfolds- og inkluderingsproblematikk, legge til rette for og initiere pedagogisk utviklingsarbeid i egen skole
- kan aktivt initiere og delta i tverrfaglig samarbeid med andre relevante aktører utenfor skolen
GENERELL KOMPETANSE:
Studenten
- kan bistå i planlegging, og videre støtte gjennomføring av utviklingsarbeid i egen skole med hensyn til å utvikle inkluderende læringsmiljø.
- kan bidra til å fremme en lærings- og skolekultur som ivaretar elever med ulike forutsetninger, og det mangfoldet de representerer
## Læringsformer og aktiviteter
Emnet vektlegger variasjon mellom forelesninger og studentaktive arbeidsformer. Emnet legger opp til at studentene skal bli kjent med fagmiljø med spisskompetanse på sentrale problemstillinger som belyses i emnet. Det er dermed aktuelt med ekskursjoner og bruk av inviterte eksterne forelesere.
## Obligatoriske aktiviteter
- Obligatoriske arbeidskrav - se emnebeskrivelse
## Mer om vurdering
Obligatoriske arbeidskrav:
- Fire arbeidskrav, hvorav minst ett er muntlig
- 70 % oppmøte i seminar
Alle arbeidskrav må godkjennes for å få gå opp til eksamen. I tillegg vil enkelte seminarer og forelesninger være obligatoriske. Dette vil framgå av semesterplanen.
## Spesielle vilkår
Krever opptak til studieprogram.
## Anbefalte forkunnskaper
Pedagogikk og elevkunnskap 4
## Forkunnskapskrav
Bestått Pedagogikk og elevkunnskap 1,2 og 3. Bestått 30 studiepoeng i sosialpedagogikk på tredje studieår
## Kursmateriell
Endelig pensumliste og semesterplan legges ut på Blackboard før studiestart.
## Andre sider om emnet
- Faglærers emneside
## Fagområder
- Lærer- og lektorutdanning
- Pedagogikk
