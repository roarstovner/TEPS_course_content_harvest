## Om emnet
## Faglig innhold
I dette emnet tar en opp vitenskapsteori og ulike forskningsmetoder og deres egnethet i matematikkdidaktisk forskning. En studerer ulike forskningsparadigmer og sammenhengen mellom ontologi, epistemologi og valg av forskningsmetoder. Kvalitative og kvantitative metoder, samt mixed methods, blir diskutert, med hovedvekt på kvalitative tilnærminger. Gjennom emnet skal studentene forberedes til arbeidet med eget masterprosjekt, der sammenheng mellom tema, forskningsspørsmål, litteratur og metoder står sentralt. Andre viktige deler av emnet er forskningsetiske spørsmål og skriving av vitenskapelig tekst: oppbygging, presis framstillingsmåte og riktig bruk av referansesystem.
## Læringsutbytte
Kunnskap
Studenten
- har inngående kunnskap om ulike forskningsparadigmer og sammenhenger mellom ontologisk og epistemologisk ståsted og valg av forskningsmetoder
- har inngående kunnskap om særtrekk ved ulike forskningsdesign og forskningsmetoder
- har inngående kunnskap om ulike metoder for innsamling og analyse av datamateriale
- har inngående kunnskap om etiske aspekter ved forskning
- har inngående kunnskap om presentasjon av forskning
Ferdigheter
Studenten
- kan utarbeide forskbare spørsmål som har relevans innenfor matematikkdidaktikk
- kan designe og gjennomføre selvstendige forskningsprosjekt
- kan gjøre begrunnede valg av metoder for innsamling og analyse av datamateriale
- kan analysere og forholde seg kritisk til kunnskapskilder (faglitteratur og datamateriale) og anvende dem til å strukturere og formulere faglige resonnementer
Generell kompetanse
Studenten
- kan gjøre rede for og begrunne metodologiske valg opp mot valg av forskningsfoku
- kan analysere relevante problemstillinger knyttet til matematikkundervisning i skolen
- kan bidra til nytenking og innovasjonsprosesser i matematikkfaget i skolen
## Læringsformer og aktiviteter
Kurset organiseres i seminarer. Plasseringen av disse seminarene oppgis ved semesterstart. Mellom seminarene legges det opp til litteraturstudier og oppgaver som er knyttet til den enkelte students arbeid for å komme i gang med masteroppgaven. Arbeidsformene veksler mellom forelesning, arbeid med oppgaver, individuelt og i gruppe, diskusjoner, samt muntlige og skriftlige studentpresentasjoner. Faglige diskusjoner og annen faglig samhandling, for eksempel medstudentrespons, er viktige arbeids- og læringsformer, og det forventes at alle studentene bidrar aktivt i slike aktiviteter. Det er derfor viktig å delta i undervisningen.
Undervisningsspråk
Norsk eller engelsk
## Obligatoriske aktiviteter
- Obligatoriske arbeidskrav i henhold til emnebeskrivelsen
## Mer om vurdering
Obligatoriske arbeidsrav:
Fem obligatoriske arbeidskrav. Alle obligatoriske arbeidskrav vurderes som godkjent/ikke godkjent. Alle obligatoriske arbeidskrav må være godkjente for at kandidaten skal kunne ta eksamen.
De obligatoriske arbeidskravene er knyttet til ulike faser av en forskningsreise i utdanningen. Dette inkluderer (a) å velge et paradigme, (b) gjennomføre en litteraturgjennomgang og definere et relevant forskningsproblem, (c) velge en forskningsmetodikk og utvikle datainnsamlingsinstrumenter, (d) skrive et forskningsforslag, og (e) gjennomføre en pilotstudie. Arbeidskrav inkluderer også å analysere både kvalitative og kvantitative data. Av disse fem arbeidskrav er fire skriftlige innleveringer og en er en muntlig presentasjon.
Studentene kan bli vurdert, pålagt arbeidskrav og oppmøte knyttet til fellesfaglige tema.
## Spesielle vilkår
Krever opptak til studieprogram.
## Anbefalte forkunnskaper
Bestått 30 studiepoeng på masternivå i matematikkdidaktikk fra grunnskolelærerutdanningens fjerde studieår eller tilsvarende.
## Forkunnskapskrav
Bestått Matematikk 1 og Matematikk 2 (totalt 60 studiepoeng) eller tilsvarende, samt bestått FoU-oppgave i grunnskolelærerutdanningens tredje studieår.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Matematikk
