## Om emnet
## Faglig innhold
Samfunnsfag 1 del 1 gir innføring i samfunnsfagene som kunnskapsområder og skolefag med relevans for undervisning på barne- og mellomtrinnet. Innføring i skolefaget omfatter skolefagets formål, verdimandat og læreplan.
Innenfor feltet kultur, fellesskap og identitet vektlegges grunnleggende sosiologiske begreper, tema og forståelser, med hovedvekt på sosial ulikhet.
Det vil gis en grunnleggende innføring i geografiske tema og forståelser ut fra perspektivet ‘fra det lokale til det globale’ med spesielt fokus på sted og landskap, befolkning, utvikling og globalisering.
I emnet trekkes det opp noen grunnlinjer i verdenshistorien og samisk historie.
Fag og fagdidaktikk undervises integrert i emnet for å styrke profesjonsforståelsen.
## Læringsutbytte
KUNNSKAP
Studenten
- har bred kunnskap om sentrale temaer, teorier og prosesser innenfor feltene kultur, mangfold og sosialisering.
- har bred kunnskap om geografiske teorier, prosesser og tema langs aksen fra det lokale til det globale.
- har grunnleggende kunnskaper om verdenshistorien og samisk historie.
- har kunnskap om samfunnsfagets didaktikk, formål, verdimandat og læreplan.
FERDIGHETER
Studenten
- kan identifisere sammenhenger mellom emnets temaområder og forklare hvordan de griper inn i hverandre.
- kan koble grunnleggende innsikter fra fagets temaer til samfunnsfagets didaktiske teori i planlegging og gjennomføring av undervisning.
- kan utvikle og anvende akademiske ferdigheter som kritisk tenking og argumentasjon.
GENERELL KOMPETANSE
Studenten
- kan reflektere selvstendig og kritisk over samfunnsfaglig spørsmål med utgangspunkt i kunnskap og kjennskap til ulike perspektiv.
- har et reflektert perspektiv på geografisk kunnskap og sammenhengen mellom tema langs aksen fra det lokale til det globale.
- har innsikter i hovedlinjene i verdenshistorien og samisk historie.
## Læringsformer og aktiviteter
Forelesninger/seminarer, ekskursjon, selvstendig arbeid og gruppearbeid.
## Obligatoriske aktiviteter
- Obligatoriske arbeidskrav iht emnebeskrivelse.
## Mer om vurdering
Obligatoriske arbeidskrav: Det skal gjennomføres godkjent(e) oppgave(r) og/eller test(er) av skriftlig og/eller muntlig karakter i henhold til emnebeskrivelsen. Obligatorisk oppmøte på utvalgte deler og introduksjonsøkt.
Studentene kan bli vurdert, pålagt arbeidskrav og oppmøte knyttet til fellesfaglige tema.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Samfunnsfag
