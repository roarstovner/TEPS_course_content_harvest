## Om emnet
## Faglig innhold
Masteroppgaven er et selvstendig, vitenskapelig arbeid over et tema, hvor studenten skal vise både bredde og dybde i sin fagforståelse. Masteroppgavens temavalg begrenses normalt til de områder hvor de ansatte har sin forskningskompetanse. Veiledning er en vesentlig komponent i arbeidet med masteroppgaven. Arbeidet med masteroppgaven skal sikre at studenten oppøver nødvendig kompetanse i det vitenskapelige arbeidet og at det gjennomføres etter forskningsetiske retningslinjer.
## Læringsutbytte
Kunnskap
Studenten
- har spesialisert innsikt i et avgrenset fagområde (masteroppgava)
- har inngående kunnskap om relevant forskning og teori og vitenskapelige tenkemåter, forskningsmetoder og etikk
- skal få innsikt i forskningsprosessens ulike trinn: konstruktiv og kritisk vurdering av andres forskning, forskningsplanlegging og samarbeid, datainnsamling, analyse og formidling
Ferdigheter
Studenten
- skal gjennomføre et selvstendig forskningsarbeid
- kan kritisk anvende forskningsbasert kunnskap med relevans for kroppsøvingsfaget og profesjonsutøvelsen til utforskning av nye problemområder
Generell kompetanse
Studenten
- kan på et avansert nivå formidle og kommunisere om faglige problemstillinger knyttet til profesjonsutøvelsen
- kan analysere og vurdere relevante faglige og etiske problemstillinger og bidra til utvikling av faglige felleskap
## Læringsformer og aktiviteter
Masteroppgaven er hovedsakelig et selvstendig arbeid med veiledning.
## Obligatoriske aktiviteter
- Obligatoriske arbeidskrav iht. emnebeskrivelsen.
## Mer om vurdering
Obligatoriske arbeidskrav:
- Deltagelse på midtveis-seminar, vurderes med godkjent/ikke godkjent.
- Deltakelse på veiledninger med utgangspunkt i tekstutkast.
Obligatorisk arbeidskrav må være godkjent før en kan framstille seg til eksamen. Kandidater som står i fare for å bli nektet å gå opp til eksamen pga. manglende arbeidskrav, skal varsles om dette, jf. forskrift om studier ved NTNU. Ny/utsatt eksamen blir gjennomført i samsvar med gjeldende studieforskrift ved NTNU.
Masteroppgaven skrives normalt i monografiform. Oppgaven leveres individuelt eller som et fellesarbeid for to studenter. Hvis oppgaven leveres som fellesarbeid skal det vedlegges et dokument som beskriver den enkelte kandidats bidrag. Når masteroppgaven leveres som et fellesarbeid, gis det normalt en felles karakter på oppgaven. I sjeldne tilfeller kan det likevel være aktuelt å vurdere kandidatene ulikt.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått 30 SP på masternivå i kroppsøving i grunnskolelærerutdanningens fjerde studieår eller tilsvarende.
## Forkunnskapskrav
Bestått Kroppsøving 1 og Kroppsøving 2 (totalt 60 studiepoeng) eller tilsvarende.
Bestått FoU-oppgave i grunnskolelærerutdanningens tredje studieår
## Kursmateriell
Selvvalgt pensum.
## Fagområder
- Kroppsøving/idrett
- Lærer- og lektorutdanning
