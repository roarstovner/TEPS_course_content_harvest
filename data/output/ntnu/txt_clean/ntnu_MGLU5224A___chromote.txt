## Om emnet
## Faglig innhold
I dette emnet er fokuset på gode rammevilkår for opplæring av elever med sosiale og emosjonelle utfordringer. Det belyses både utfordrende atferd og stille atferd som overordnete uttrykksformer hos et mangfold av elever med ulike forutsetninger, muligheter og utfordringer. Områder som det legges vekt på er traumebevisst omsorg, ufrivillig skolefravær, autismespekterforstyrrelser og utviklingshemming, sansetap, evnerike barn og minoritetsspråklige med særskilte behov. Inkluderingsperspektivet og tilpassing av opplæringen til den enkelte elevs ulike behov står sentralt. Overordnete temaer er systemarbeid, kollegasamarbeid, og samarbeid mellom skole og hjem. Sentrale perspektiver er også elev og menneskesyn, samt livsløpstenkning. Det legges vekt på spesialpedagogens rolle i møte med elever med sosiale og emosjonelle utfordringer, forebyggende perspektiver, kartlegging og tiltak.
## Læringsutbytte
Kunnskap 
Studenten 
- har inngående kunnskap om betingelser for læring og helsefremming for elever som opplever sosiale og emosjonelle utfordringer 
- har inngående kunnskap om læringsmiljø som fremmer inkludering og aktiv deltakelse for målgruppen 
- har inngående kunnskap om forebygging og tilrettelegging i et ressurs- og mestringsorientert perspektiv 
- har inngående kunnskap om teori og forskning knyttet til sosiale og emosjonelle utfordringer  
- har inngående kunnskap om spesialpedagogens rolle og det spesialpedagogiske fagområdet, dets arbeidsmåter, juridiske og etiske problemstillinger   
Ferdigheter 
Studenten 
- skal kunne reflektere selvstendig, kritisk og etisk bevisst om spesialpedagogiske temaer som angår elever med ulike sosiale og emosjonelle utfordringer 
- skal selvstendig kunne tilrettelegge læringsmiljø som fremmer inkludering, aktiv deltakelse, læring og livsmestring for disse elevene 
- skal kunne inngå i gode dialoger om spesialpedagogiske tema som angår elevene med elevene selv, deres foresatte, kolleger og andre samarbeidspartnere 
- skal kunne søke ny kunnskap fra nasjonal og internasjonal forskning på feltet og vurdere gyldighet og relevans av denne 
- kan utvikle yrkesspesifikke ferdigheter, handlings- og personlig kompetanse som er sentralt innenfor dette spesialpedagogiske fagområdet   
Generell kompetanse 
Studenten  
- kan formulere og analysere aktuelle problemstillinger hva angår inkludering, aktiv deltakelse, læring og livsmestring for elever som opplever sosiale og emosjonelle ufordringer 
- kan kommunisere forskningsbasert kunnskap hva angår inkludering, aktiv deltakelse, læring og livsmestring for elever som opplever sosiale og emosjonelle utfordringer, i det spesialpedagogiske feltet og til allmennheten 
- kan anvende tilegnede kunnskaper og ferdigheter i nye kontekster og i samarbeid med andre profesjoner, og slik utgjøre en positiv forskjell for elever med sosiale og emosjonelle utfordringer 
- kan selvstendig og på faglig grunnlag analysere og begrunne ulike sider ved profesjonsutøvelsen i det spesialpedagogiske arbeidsfeltet 
- kan bidra til nytenking og innovasjon i det spesialpedagogiske arbeidsfeltet basert på både selvstendig forsknings- og utviklingsarbeid og annen relevant forskningsbasert kunnskap  
- kan anvende personlig kompetanse og selvstendig vurdere etiske hensyn stilt ovenfor elever med sosiale og emosjonelle utfordringer og deres foresatte 
## Læringsformer og aktiviteter
Arbeidsformene vil variere mellom forelesninger, samtaler, diskusjoner, gruppearbeid, seminarvirksomhet, individuelt arbeid og øvelser. I emnet legges det stor vekt på tilknytning til praksisfeltet som studiefelt og som arena for profesjonsutøvelse. 
Faglig samhandling mellom studentene er viktige arbeids- og læringsformer for fremtidige lærere og spesialpedagoger. Det forventes derfor at studentene er til stede og deltakende i undervisningen og gruppearbeid tilknyttet emnet.
## Obligatoriske aktiviteter
- 70% oppmøte på undervisning
- Et skriftlig og et muntlig arbeidskrav knyttet til praksis
- Et muntlig arbeidskrav knyttet til presentasjon av teori og tidligere forskning innenfor et valgt område
## Mer om vurdering
Enkelte seminarer, øvinger og forelesninger vil være obligatoriske. Dette vil fremgå av semesterplanen. 
Obligatoriske arbeidskrav:
- Et skriftlig og muntlig arbeidskrav knyttet til praksis
- Et muntlig arbeidskrav knyttet til presentasjon av teori og tidligere forskning innenfor et valgt område
- 70% oppmøte på undervisning
Obligatoriske arbeidskrav vurderes som godkjent/ikke godkjent. Obligatoriske aktiviteter må være godkjent før studenten kan framstille seg for eksamen.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Pedagogikk og elevkunnskap 4 eller tilsvarende.
## Forkunnskapskrav
Studenten må ha bestått emnene «Innføring i spesialpedagogikk» (30 sp), «PEL 2» (15 sp) og «PEL 3» (15 sp) eller tilsvarende for å kunne starte på emner i syklus 2.
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Andre sider om emnet
-  Blackboard - HØST-2024
## Fagområder
- Lærer- og lektorutdanning
- Spesialpedagogikk
