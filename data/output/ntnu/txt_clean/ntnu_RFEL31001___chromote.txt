## Om emnet
## Faglig innhold
Emnet er ment for studenter som skal skrive en fagdidaktisk masteroppgave i matematikk eller realfag. Emnet gir en innføring i vitenskapsteori der en diskuterer ulike forskningsparadigmer og hvordan ontologiske og epistemologiske antakelser hos forskeren er bestemmende for en studies metodiske tilnærming. Videre vil emnet gi en innføring i forskningsdesign og forskningsmetoder som er relevante innen matematikk- og realfagsdidaktikk. Dette innebærer å diskutere ulike metoder for innsamling og analyse av fortrinnsvis kvalitative data. Studentene gjennomfører en småskala kvalitativ studie som fungerer som en pilot til den enkeltes masterprosjekt.
## Læringsutbytte
Emnet gir studenten innsikt i ulike forskningstradisjoner som er relevante for forskning i realfagsdidaktikk. Studenten skal utvikle kunnskaper om ulike forskningsdesign og ulike metoder for innsamling og analyse av empiriske data. Dette skal gjøre studenten i stand til å utarbeide forskbare spørsmål og gjøre begrunnede valg av metoder for innsamling og analyse av data for å kunne designe og gjennomføre selvstendige empiriske undersøkelser. Studenten skal også utvikle kunnskap om spørsmål knyttet til validitet og reliabilitet og om etiske aspekter ved forskning. Dette emnet skal, sammen med andre emner og relevant teori, forberede studenten på å gjennomføre et forskningsprosjekt og skrive en masteroppgave.
## Læringsformer og aktiviteter
Undervisningen gis som forelesninger, seminarer og studentpresentasjoner. Undervisningen i emnet vil i stor grad knyttes til studentens egen problemstilling og metoder for masterprosjektet. Faglige diskusjoner og annen faglig samhandling er en viktig arbeids- og læringsform, og det forventes at alle studenter bidrar aktivt i diskusjoner, presentasjoner og andre aktiviteter.
## Obligatoriske aktiviteter
- 80 % oppmøte
- Empirisk undersøkelse
- Presentasjon
## Mer om vurdering
Se «Læringsformer og aktiviteter».
## Anbefalte forkunnskaper
Emnet bør legges til semesteret før eller samme semester som studenten starter på masteroppgaven.
## Forkunnskapskrav
For opptak til emnet kreves fullført minst 30 studiepoeng av praktisk-pedagogisk utdanning/profesjonsfaget.
## Kursmateriell
Robson, C. (2025). Real world research (5. utg). Chichester, UK: Wiley.
## Studiepoengreduksjon
## Andre sider om emnet
- Faglærers emneside
## Fagområder
- Matematikkdidaktikk
- Realfagsdidaktikk
