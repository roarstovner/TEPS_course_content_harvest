## Om emnet
## Faglig innhold
Norsk 2 bygger på norsk 1 og omfattar norskundervisning for 5.-10. trinn med vekt på ungdomstrinnet. Emnet gir meir omfattande kunnskap om sentrale språklege emne, djupare innsikt i aktuelle fagdidaktiske spørsmål og eit betre grunnlag for arbeid med læringsfremjande vurdering og tilpassa norskopplæring for alle elevar. Emnet gir òg studentane gode høve til å vidareutvikle sine eigne språkferdigheiter og sin eigen tekstkompetanse og formidlingsevne. Undervisning om vitskapleg metode inngår i arbeidet med fagtekstar.
Emnet fokuserer på norsk språk (system og bruk), norsk som andrespråk, talemålsvariasjon, nabospråk og samisk i norskfaget. Eit sentralt arbeidsområde handlar om korleis ein kan bruke språk- og tekstkunnskap aktivt i utviklingsfremjande arbeid med lesing, skriving og munnleg kommunikasjon.
## Læringsutbytte
KUNNSKAP
Studenten
- har omfattande kunnskap om språkleg variasjon og norsk som første- og andrespråk
- har kjennskap til språkstruktur og grammatikkens metaspråk
- har kunnskap om språkhistorie, språklege endringsprosessar i eldre og nyare tid og gjeldande normering av nynorsk og bokmål
- har kunnskap om samisk språk, nasjonale minoritetsspråk og nabospråk
- har kjennskap til særtrekk ved den talespråklege praksisen til ungdom
- har brei kunnskap om inkluderande og utviklingsfremjande arbeid med språk og kommunikasjon i den vidare lese-, skrive og munnlegopplæringa
- har kunnskap om relevant fagdidaktisk forsking
FERDIGHEITER
Studenten
- kan bruke kunnskap om grammatikk, språk og tekst i analyse av tekstar i ulike sjangrar, modalitetar og medium, inkludert elevtekstar
- anvende grammatikkens metaspråk aktivt
- kan gi tilpassa språkopplæring for elevar med varierande ferdigheiter i munnleg og skriftleg norsk
- kan bruke kunnskap om mangfald i språk og kultur som ein ressurs i norskfaget
- kan bruke relevante metodar og ny teknologi på måtar som fremjar samarbeid og fagleg progresjon i lese-, skrive- og munnlegopplæringa på 5. til 10. trinn
- kan vurdere ulike aspekt ved språkdidaktikk og språkleg mangfald og grunngi vurderingane
GENERELL KOMPETANSE
Studenten
- kan formidle fagstoff om språk, tekstar og medium i relevante uttrykksformer
- kjenner til, kan vurdere og ta i bruk norskdidaktisk forsking og utviklingsarbeid og kjenner til enkelte forskingsetiske problemstillingar
- kan planlegge og gjennomføre norskfagleg og tverrfagleg utviklingsarbeid på 5.-10. trinn i samarbeid med andre, og sjå samanhengar mellom teori og praksis
- kan skrive akademiske fagtekstar på nynorsk
## Læringsformer og aktiviteter
Studentane vil møte varierte arbeidsformer, inklusiv forelesingar, studentaktive arbeidsformar (verkstad) og gruppearbeid. Dei vil også møte både formative og summative vurderingsformer.
