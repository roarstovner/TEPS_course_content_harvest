## Om emnet
## Faglig innhold
Dette emnet gir en innføring i fag- og forskningsfeltet musikkpedagogikk. Emnet gir et historisk og kulturelt bakteppe for praksiser og tenkning om forholdet musikk, læring, danning og undervisning. Emnet har en praktisk innføring i, og et kritisk blikk på musikkpedagogiske praksiser som har vært førende i norske og europeiske institusjoner, og introduserer samtidig dekoloniserende praksiser og musikkteknologiske perspektiver knyttet til musikk og læring. Musikkbegrepet i ulike musikkpedagogiske teoridannelser og praksiser vil diskuteres og undersøkes, med et særlig fokus på praksiser, begreper, modeller og teorier i musikkdidaktiske hovedområder og i musikkdidaktisk forskning. Emnet omhandler blant annet musikkpedagogiske grunnsyn, musikkdidaktiske retninger, kritiske og dekoloniserende perspektiver på musikklæring, musikkundervisning og læring i formelle og uformelle kontekster, musikk og diversitet, musikkteknologiske didaktiske praksiser, læreplaner og utdanningssosiologi, diskurser, politiske strukturer og ideologier i det musikkpedagogiske utdanningsfeltet.
## Læringsutbytte
Kunnskap
studenten forventes ved avsluttet emne å:
- ha inngående kunnskap om musikkpedagogikk som fag-, forsknings- og profesjonsfelt
- ha kunnskap til å undervise i musikk fra ulike perspektiver på musikk og læring
- ha inngående kunnskap og forståelse for ulike musikkundervisningspraksiser, musikkteknologier og deres regulerende strukturer
- ha et kritisk blikk på egen musikkpedagogisk erfaring og praksis, så vel som de rådende institusjonelle praksiser
Ferdigheter
studenten forventes ved avsluttet emne å:
- kunne analysere og drøfte musikkdidaktiske problemstillinger
- kunne reflektere selvstendig og kritisk over ideer om musikkundervisning og læring
- kunne vurdere og formidle musikkdidaktisk teori på en innsiktsfull og kritisk måte
- kunne praktisere etter et mangfold av musikkpedagogiske perspektiver, på en sensitiv, innsiktsfull og kritisk måte.
Generell kompetanse
studenten forventes ved avsluttet emne å:
- forstå og vurdere sammenhenger mellom tradisjoner og ideologier i musikkpedagogisk praksis
- ha innsikt i hvordan musikk som fag har utviklet seg i grunnskolen
- ha innsikt i musikkundervisning i et mangfold av kontekster
## Læringsformer og aktiviteter
Læringsformene i emnet er av praktisk og teoretisk karakter, og omhandler musisering så vel som skriftlig og muntlig lesing og kritisk refleksjon. Aktiviteter i emnet er workshops, forelesninger, individuelle og gruppevise oppgaver samt en live produksjon/produksjon.
## Obligatoriske aktiviteter
- Obligatorisk arbeidskrav 1 (skriftlig)
- Obligatorisk arbeidskrav 2 (skriftlig)
- Obligatorisk arbeidskrav 3 (muntlig)
- Obligatorisk arbeidskrav 4 (muntlig)
## Mer om vurdering
Det vil være 2 skriftlige og 2 muntlige/praktiske arbeidskrav. Den individuelle, skriftlige eksamensoppgaven kan leveres når alle de obligatoriske aktivitetene/arbeidskravene er gjennomført, og vil bli vurdert med bestått/ikke bestått
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått grunnskolelærerutdanning med musikk, første tre år.
## Kursmateriell
Pensumliste og eventuelle tilleggsstoff legges ut på Blackboard før studiet starter
## Fagområder
- Lærer- og lektorutdanning
- Musikkpedagogiske fag
