## Om emnet
## Faglig innhold
Engelsk 1, emne 1 omfatter engelskundervisning for mellomtrinnet. Emnet gir en innføring i engelsk fagdidaktikk, grammatikk og et variert utvalg av engelskspråklige tekster, både skriftlige og visuelle, for barn, ungdom og voksne. Utviklingen av egen språkferdighet, litteratur- og tekstkompetanse, og digital kompetanse står sentralt. I tillegg dreier emnet seg om varierte aktiviteter og metoder for engelskopplæringen i grunnskolen. Emnet gir innsikt i relevant forsknings og utviklingsarbeid, samt styringsdokumenter og læremidler i faget.
## Læringsutbytte
Kunnskap
Studenten har
- kunnskap om læreplanverket, nasjonale prøver og læremidler for engelskfaget på 5.-7. trinn
- kunnskap om tilegnelse av ordforråd og om grammatiske strukturer i engelsk
- kunnskap om litteratur og andre kulturelle uttrykk som kan brukes i undervisning av barn og unge
- kjenner forsknings- og utviklingsarbeid som er relevant for engelskfaget på 5.-7. trinn
Ferdigheter
Studenten kan
- bruke engelsk muntlig og skriftlig funksjonelt og være en god språkmodell for elevene
- kan planlegge og gjennomføre varierte og differensierte læringsaktiviteter, også digitale, som fremmer dybdelæring og utvikling av de grunnleggende ferdighetene
- diskutere, muntlig og skriftlig, et utvalg av skjønn- og faglitteratur
Generell kompetanse
Studenten kan
- formidle relevant fagstoff og kommunisere på engelsk på en måte som er tilpasset elever på 5.-7. trinn
- arbeide selvstendig og sammen med andre for å tilrettelegge for elevers læring og utvikling
- vedlikeholde og utvikle sin egen språklige, litterære og didaktiske kompetanse
## Læringsformer og aktiviteter
Engelsk er et språk-, kultur-, og litteraturfag. Emnet krever at studentene forstår disse komponentene individuelt og i sammenheng. Aktiv deltakelse er forventet gjennom hele studieprosessen. Det forutsettes at studenter tilegner seg lærestoff gjennom selvstudium utenom den organiserte undervisningstida, gjennom arbeid i grupper og gjennom den digitale læringsplattformen. Studentene blir vurdert underveis i studiet, både individuelt og i grupper, og vil få skriftlige og muntlige tilbakemeldinger fra faglærer og medstudenter. Engelsk er undervisnings- og kommunikasjonsspråk. Det forventes at studentene bruker språket aktivt i undervisning og i skriftlig og muntlig kommunikasjon med medstudenter og faglærere. Gjennom prosess- og produktorientert arbeid med oppgaver og egenvurdering av disse, samt framføringer og aktiv deltaking i undervisningen, sikres studenten både medvirkning og veiledning i sin studieprogresjon.
## Obligatoriske aktiviteter
- Obligatoriske arbeidskrav iht. Emnebeskrivelsen
## Mer om vurdering
Obligatoriske arbeidskrav
- 1 tekstoppgave
- 1 muntlig presentasjon
- Inntil 8 læringsaktiviteter
- 75% obligatorisk oppmøte til all timeplanlagt undervisning
Studentene kan bli vurdert, pålagt arbeidskrav og oppmøte knyttet til fellesfaglige tema. Alle obligatoriske arbeidskrav vurderes som godkjent/ikke godkjent. Alle obligatoriske arbeidskrav må være godkjent for å kunne ta eksamen.
## Vurdering
- Skriftlig individuell eksamen i grammatikk. Hjelpemiddel: Én A4-side med egne notater.
- Muntlig gruppeeksamen i engelsk fagdidaktikk. Varighet: 30 minutter. Muntlig eksamen har forberedelsesdager.
Begge vurderingsdeler må være bestått for endelig karakter i emnet. Delvurderinger kan tas opp enkeltvis. Det er anledning til å klage på delvurderinger i emnet.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Gode engelskkunnskaper fra videregående skole
## Kursmateriell
Endelig pensumliste legges ut på den digitale læringsplattformen før studiestart.
## Studiepoengreduksjon
## Fagområder
- Engelsk
- Lærer- og lektorutdanning
