## Om emnet
## Faglig innhold
Samfunnsfag 1 del 2 gir innføring i samfunnsfagene som kunnskapsområder og skolefag med relevans for undervisning på barne- og mellomtrinnet.
Innenfor feltet demokratiforståelse og medborgerskap, vektlegges kunnskap om og forståelse for politikk og politiske prosesser, demokrati- og medborgerskapsundervisning med hovedvekt på norske forhold.
Om temaet bærekraftig framtid, så vektlegges kunnskap om og forståelse av forhold som landskap, klima og klimaproblematikk, ressursspørsmål og bærekraftig utvikling.
I emnet trekkes det opp noen grunnlinjer i norsk historie og historiedidaktikken.
Emnet tematiserer samfunnsfagdidaktiske perspektiver på undervisning, begynneropplæring, progresjon og vurdering på barne- og mellomtrinnet.
## Læringsutbytte
KUNNSKAP
Studenten
- har bred kunnskap om sentrale temaer, teorier og prosesser innenfor feltene demokratiforståelse og medborgerskap.
- har bred kunnskap om sentrale tema, begreper og prosesser knyttet til å skape en bærekraftig framtid.
- har bred kunnskap om historiedidaktiske teorier, sentrale historiske perioder og samfunnsprosesser i norsk historie.
- har bred kunnskap om samfunnsfagdidaktiske perspektiver på undervisning, begynneropplæring, progresjon og vurdering på barne- og mellomtrinnet.
FERDIGHETER
Studenten
- kan identifisere sammenhenger mellom emnets temaområder og forklare hvordan de griper inn i hverandre.
- kan koble grunnleggende innsikter fra fagets temaer til samfunnsfagets didaktiske teori i planlegging og gjennomføring av undervisning.
- kan å utvikle og anvende akademiske ferdigheter som kritisk tenking og argumentasjon.
GENERELL KOMPETANSE
Studenten
- kan legge til rette for at elevene kan reflektere selvstendig og kritisk over samfunnsfaglig spørsmål med utgangspunkt i kunnskap og kjennskap til ulike perspektiv.
- har et reflektert og kritisk perspektiv på hvordan skape en bærekraftig framtid, og spesifikt undertema som landskap, ressurs- og klimaproblematikk og koble dette til hvordan utvikle en bærekraftig framtid.
- kan koble grunnleggende innsikter i norsk historie til historiedidaktisk teori i planlegging og gjennomføring av undervisning.
## Læringsformer og aktiviteter
Forelesninger, selvstendig arbeid og arbeid i grupper med og uten veiledning. Ekskursjon.
## Obligatoriske aktiviteter
- Obligatoriske arbeidskrav i henhold til emnebeskrivelsen
## Mer om vurdering
Obligatoriske aktiviteter: Det skal gjennomføres godkjent(e) oppgave(r) og/eller test(er) av skriftlig og/eller muntlig karakter, samt obligatorisk oppmøte på utvalgte deler og introduksjonsøkt.
Studentene kan bli vurdert, pålagt arbeidskrav og oppmøte knyttet til fellesfaglige tema.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Samfunnsfag
