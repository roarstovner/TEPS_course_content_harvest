## Om emnet
## Faglig innhold
I dette emnet tar en opp vitenskapsteori og ulike forskningsmetoder i engelskfaget og deres egnethet i ulike situasjoner. En studerer også ulike forskningsparadigmer og sammenhengen mellom ontologi, epistemologi og valg av forskningsmetoder. Under arbeidet med emnet vil studentene være i ferd med å starte på sitt eget forskningsarbeid. Derfor vil hjelp med å formulere problemstilling og å finne teori og tidligere relevant forskning på området, samt metode for eget arbeid bli en sentral del av emnet. Sentralt i emnet er også det å komme i gang med skriving av masteroppgaven med vekt på oppbygging av vitenskapelig tekst, presis framstillingsmåte og riktig bruk av referansesystem.
## Læringsutbytte
Kunnskap
Studenten har
- inngående kunnskap om ulike forskningsparadigmer og sammenhenger mellom ontologisk og epistemologisk ståsted og valg av forskningsmetoder
- avansert kunnskap om særtrekk ved ulike forskningsdesign og forskningsmetoder
- inngående kunnskap om ulike metoder for innsamling og analyse av empiriske data
- inngående kunnskap om etiske aspekter ved forskning
- inngående kunnskap om presentasjon av forskning
Ferdigheter
Studenten kan
- under veiledning utarbeide forskbare spørsmål som har relevans innenfor engelskdidaktikk
- designe og gjennomføre selvstendige empiriske undersøkelser
- gjøre begrunnede valg av metoder for innsamling og analyse av empiriske data
- analysere og forholde seg kritisk til kunnskapskilder (faglitteratur og datamateriale) og anvende dem til å strukturere og formulere faglige resonnementer
Generell kompetanse
Studenten kan
- gjøre rede for og begrunne metodologiske valg opp mot valg av forskningsfokus
- analysere relevante problemstillinger knyttet til engelskundervisning i skolen
- formidle resultater fra empiriske undersøkelser
- formidle omfattende selvstendig arbeid og behersker engelskdidaktikkens fagspråk og fagsjangre
- bidra til nytenking og innovasjonsprosesser i engelskfaget i skolen
## Læringsformer og aktiviteter
Arbeidsformene i masterstudiet veksler mellom forelesning, arbeid med oppgaver (individuelt og i gruppe), diskusjoner og muntlige presentasjoner. Det forventes at alle studentene bidrar aktivt.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske arbeidskrav
- En muntlig presentasjon av eget forskningsprosjekt
- 75% obligatorisk oppmøte til timeplanlagt undervisning
Obligatoriske arbeidskrav vurderes som godkjent/ikke godkjent. Obligatoriske arbeidskrav må være godkjent før en kan framstille seg til eksamen.
## Vurdering
Individuell hjemmeeksamen over 7 dager hvor studenten skriver en artikkel om vitenskapsteoretiske og/eller metodologiske spørsmål med relevans for eget forskningsprosjekt. Ny/utsatt eksamen blir gjennomført i samsvar med gjeldende studieforskrift ved NTNU.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått Engelsk 2 eller tilsvarende.
## Forkunnskapskrav
Studenten må ha bestått Engelsk 1 og gjennomført Engelsk 2 for å kunne starte på emner i syklus 2. Bestått forstås som at studenten har fullført og bestått eksamen i emnet. Gjennomført forstås som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Endelig semesterplan og pensumliste legges ut på den digitale læringsplattformen før studiestart.
## Studiepoengreduksjon
## Fagområder
- Engelsk
- Lærer- og lektorutdanning
