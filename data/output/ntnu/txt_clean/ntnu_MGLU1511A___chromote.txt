## Om emnet
## Faglig innhold
Kunst og håndverk 1 består av to semestre, emne 1 og emne 2, og kvalifisere for undervisning i kunst og håndverk fra 5. til 10. trinn i grunnskolen.
Emnet bidrar til innsikt i fagets kjerneelementer kunst- og designprosesser, kulturforståelse, håndverksferdigheter og visuell kommunikasjon, hvor elementene er knyttet til fagdidaktisk refleksjon.
Emnet har estetisk (sanselig) tilnærming til læring der både det praktiske og kognitive er sammenflettet i utforskende kreative læringsprosesser uten entydelige svar. Disse har som mål å stimulere til nysgjerrighet, utforskertrang, mot, skaperglede og problemløsing i et læringsmiljø basert på trygghet og dialog. Det fremmer selvstendighet, identitetsutvikling, analystiske ferdigheter og kritisk refleksjon. Det tverrfaglige temaet folkehelse og livsmestring er derfor naturlig del av emnet.
Kunst og håndverksfaget er tverrfaglig blant annet gjennom arbeid med naturmaterialer, planskisser og utregninger, skriftlige redegjørelser og logger. Kunnskap om kultur- og samfunnsutvikling representeres gjennom kunsthistoriske tema, kulturarv og bærekraftsperspektiver.
Emne 1 består av tre områder:
Kunst og håndverk: Emnet vektlegger arbeid med skulptur og visuelle todimensjonale uttrykk som fotografi, grafikk, maleri og tegning. Form, farge, komposisjon og andre visuelle virkemidler er sentrale tema. Det legges til rette for at studenten jobber i åpne, utforskende kreative prosesser med selvstendig arbeid og muligheter for utvikling av eget uttrykk. Det gis grunnleggende opplæring i materialer og teknikker innen kunst- og håndverksfaget. Kulturarv og bærekraft.
Kunst og kulturforståelse: Emnet fokuserer på kulturforståelse med vekt på norsk og internasjonal kunst fra nyklassisismen til i dag. Gjennom utforsking av ulike kulturuttrykk kan man se seg selv og andre i en historisk og kulturell sammenheng, og dermed øke bevisstheten rundt demokrati og medborgerskap, Denne kompetanse kan styrke studenten I møte med dagens massive bildekultur.
Fagdidaktikk: Fagdidaktikk er en integrert del av arbeidet i faget, og viser hvordan man kan organisere læring I kunst og håndverk. Fagets relevans og legitimering som allmenndannende fag i skolen er en viktig del av dette. Emnet presenterer stor variasjon i undervisnings-, veilednings- og vurderingsformer. Dette kan ruste studentene til å fremme elevenes kreative og praktiske utvikling i faget, og bidrar til mestring og glede. Studentens egne erfaringer fra kreative skapende prosesser i emnet og teoretisk og praktisk kompetanse er viktige faktorer.
## Læringsutbytte
KUNNSKAP
Studenten
- har kunnskap om materialer, teknikker, redskaper og formalestetiske virkemidler som er grunnleggende i arbeid med skulptur og todimensjonale visuelle uttrykk som foto, grafikk, tegning og maleri.
- har kunnskap om kunstteorier og hovedretninger innenfor det visuelle kunstfeltet fra nyklassisismen til samtidskunstfeltet, og kan se dette i sammenheng med samfunnsutviklingen.
- har kunnskap om hvordan visuelle kunstuttrykk fra ulike tidsperioder og kulturer nasjonalt og internasjonalt kan være ressurs for eget skapende arbeid og læring.
- har kunnskap om hovedtrekkene i kunst og håndverksfagets innhold, metoder og fagets betydning og potensiale i skolen.
- har kunnskap om barns naturlige utvikling innenfor både to- og tredimensjonale uttrykk og -materialer, med tilhørende teorier om estetiske og kroppslige læringsprosesser og kreativitet.
- har kunnskap om hvordan fagets arbeidsmetoder og inngang til læring kan inngå i tverrfaglige sammenhenger.
FERDIGHETER
Studenten
- har grunnleggende håndverksferdigheter innenfor skulptur og todimensjonale visuelle uttrykk som foto, grafikk, tegning og maleri.
- kan arbeide målrettet med ideutvikling, skisseprosess, dokumentasjon og vurdering av egne og andres skapende prosesser og produkter.
- kan eksperimentere med relevante materialer, redskaper, teknikker og virkemidler i egne arbeider.og bruke sentrale materialer, redskaper, virkemidler og teknikker i arbeid med bilde og skulptur.
- kan arbeide med digitale verktøy for utforskning innenfor visuelle uttrykk, og bruke digitale læringsarenaer til innhenting og formidling av fagstoff.
- kan analysere visuelle uttrykk og kritisk vurdere budskap, etiske problemstillinger og visuell kvalitet.
- kan bruke kunst i nærmiljøet som kilde til opplevelse og innhenting av kunnskap som utgangspunkt for eget arbeid og som ressurs for elevoppgaver.
- kan organisere utstillinger av elevarbeider og på andre måter synliggjøre faget på ulike arenaer.
- kan planlegge og gjennomføre undervisning i kunst og håndverksfaget, og tilrettelegge for tilpasset opplæring for alle elever.
- kan gjennomføre læringsorientert vurdering og veiledning i kunst og håndverksfaget.
GENERELL KOMPETANSE
Studenten
- kan gjøre rede for hvordan praktisk skapende arbeid med materialer utfordrer og aktiverer sanser, engasjerer følelserog knytter det praktiske og kognitive sammen i kreative læringsprosesser.
- kan utnytte variasjoner i visuelle uttrykk i både skulptur og todimensjonale uttrykk som utgangspunkt for oppgaver og faglig samtale.
- kan invitere andre fag til praktisk, teoretisk og didaktisk samarbeid og generere tverrfaglige og vitenskapelig utforskende arbeids- og forståelsesformer.
## Læringsformer og aktiviteter
Studiet er harmonisert med arbeidsmåtene i gjeldende læreplan for grunnskolen. Undervisningen gjennomføres praktisk og teoretisk i varierte læringsmiljø. Studentene arbeider individuelt og i grupper. Det kreves en betydelig arbeidsinnsats gjennom selvstudium hvor studentene arbeider med oppgaver i forlengelse av selvvalgte problemstillinger. Studiet vil bestå av en veksling mellom eget praktisk skapende arbeid, kunst og kulturforståelse, teoretiske studier og samarbeid med praksisfeltet. Refleksjon rundt eget og andres arbeid står sentralt. Studentene skal arbeide med faglige og dagsaktuelle problemstillinger. Dokumentasjon av arbeidsprosesser og refleksjon skal skje gjennom analoge eller digitale logger. Ekskursjoner til utstillinger og kunst i nærmiljøet er viktig innhold i studiet.
## Obligatoriske aktiviteter
- Obligatoriske arbeidskrav ihht. emnebeskrivelsen
## Mer om vurdering
Obligatoriske aktiviteter
Obligatoriske arbeidskrav:
- Praktisk-estetiske oppgaver innenfor gitte tema som skal presenteres i form av en individuell utstilling og logg.
- Skriftlig gruppeoppgave i fagdidaktikk knyttet til kunst og kulturforståelse.
- Gruppeoppgave om didaktisk refleksjon knyttet til en av de praktiske oppgavene.
Obligatorisk oppmøte fremgår av semesterplanen.
Ved fravær fra obligatorisk aktivitet blir det gitt kompensatorisk arbeid.
## Vurdering
Del 1 Praktisk eksamen i form av individuell utstilling -En utstilling bestående av skapende arbeider fra området kunst: bilde og skulptur. Det vil bli trekk i karakter hvis ikke alle oppgavene er levert til utstilling. Vektes 51 %. Hjelpemidler er ikke tillatt.
Del 2 Muntlig individuell eksamen -Den muntlige eksamen skal dokumentere kunnskaper innenfor områdene Kunst: bilde og skulptur, kunst og formkultur og fagdidaktikk. Vektes 49 %. Hjelpemidler er ikke tillatt.
Alle delvurderinger må være bestått for å få karakter i emnet.
Studenten kan bli vurdert, pålagt arbeidskrav og oppmøte knyttet til fellesfaglige tema.
Obligatoriske arbeidskrav vurderes med godkjent/ikke godkjent.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Forkunnskapskrav
Som opptakskrav til studieprogrammet, se studiets studieplan. Studierettskrav: Emnet er forbeholdt studenter med studierett ved grunnskolelærerutdanningen.
Emnet krever ingen praktiske eller teoretiske forkunnskaper innenfor kunst og håndverksfaget.
## Kursmateriell
Endelig pensumliste legges ut på Blackboard før studiestart.
En enkel grunnleggende utstyrspakke med blant annet blyanter og skissebok er nødvendig. Mer spesifikk informasjon gis av faglærere ved emnets oppstart.
## Studiepoengreduksjon
## Fagområder
- Formgiving, kunst og håndverk
- Kunst og håndverk
- Lærer- og lektorutdanning
