## Om emnet
## Faglig innhold
Emnet er en del av profesjonsfaget i lektorutdanningen, og ett av i alt fire fagdidaktikkemner.
Emnet omhandler forhold som vedrører undervisning og elevers læring i fagene. Læring omfatter både kognitive, kroppslige, estetiske og skapende læringsprosesser. Læringsprosessen vil også påvirkes av affektive faktorer, som motivasjon, holdninger, identitet og følelser.
Emnet gir et grunnlag for å planlegge, gjennomføre, vurdere og reflektere over undervisning basert på forsknings- og erfaringsbasert kunnskap og teori. Å analysere og se sammenhenger mellom ulike perspektiver, teorier og forskningsstudier inngår i læringsmålene for emnet. Kunnskap og innsikt i fagdidaktisk teori og forskning gir kompetanse til å drive systematisk forsknings- og utviklingsarbeid i skolen.
## Læringsutbytte
Kunnskaper
Studenten
- har kunnskap om teorier knyttet til undervisning, læring og læringsstrategier
- har kunnskap om tilpasset opplæring og om tilrettelegging for elever på ulike studieprogram
- har inngående kunnskap om vurderingsformer
- har kunnskap om fagets samfunnsmessige relevans
- har inngående kunnskap om undervisningsfaget
Ferdigheter
Studenten
- kan planlegge, gjennomføre og reflektere over undervisning basert på forsknings- og erfaringsbasert kunnskap og teori om undervisning og elevers læring
- kan variere og tilpasse opplæringen i samsvar med gjeldende læreplanverk
- kan vurdere og dokumentere elevers læring, gi læringsfremmende tilbakemeldinger og bidra til at elevene kan reflektere over egen læring og egen faglig utvikling
- kan anvende forsknings- og erfaringsbasert kunnskap til å arbeide systematisk med elevers læring i faget og bidra til å fremme et godt læringsmiljø, både sosialt og faglig
- kan orientere seg i faglitteratur, analysere og forholde seg kritisk til informasjonskilder og fagdidaktisk teori
- kan anvende relevante samfunnsvitenskapelige forskningsmetoder, bidra i utviklingsarbeid, samt gjennomføre et profesjonsrettet FoU-arbeid under veiledning
Generell kompetanse
Studenten
- kan kritisk reflektere over og diskutere faglige, fagdidaktiske og fagetiske problemstillinger
- kan reise faglig relevante problemstillinger, undersøke og drøfte disse kritisk og selvstendig gjennom teoretisk og empirisk kunnskap og slik bidra til utvikling av praksiser
## Læringsformer og aktiviteter
Emnet er andre del av fagdidaktikk i lektorutdanningen, og undervisningen går over ett semester.
For å realisere målene i emnet kreves et samspill mellom undervisningserfaringer, tilegnelse av relevante teorier og begreper, samt refleksjon omkring egen undervisningspraksis og samarbeid med praksisfeltet. Studentene får erfaringer med varierte undervisnings- og arbeidsformer, og ulike læringsarenaer.
Det legges vekt på tverrfaglighet, blant annet ved gjennomføring av et gruppebasert FoU-arbeid. FoU-arbeidet gjennomføres i fagdidaktikkemnet som tilhører studentens fag 1.
NTNU er tillagt et sertifiseringsansvar som skal sikre at studentene behersker de områder som er grunnleggende for den kommende yrkesutøvelsen. Det kreves derfor 75 % deltakelse i undervisningen for å kunne fremstille seg til eksamen i faget. Det er avgjørende at studentene utvikler seg til selvstendige og ansvarlige lærere og at de er i stand til å samarbeide med sine medstudenter og framtidige kolleger. Egen innsats har ikke bare betydning for egen læring, men også for kollegers faglige utvikling. Alle obligatoriske aktiviteter må være godkjente før kandidaten kan framstille seg til eksamen.
## Obligatoriske aktiviteter
- 75% deltakelse i undervisning
- Definerte arbeidskrav
- Semesteroppgave til veiledning
- Oppgave
- 75 % deltagelse i undervisning
- FoU- oppgave til veiledning
- Presentasjon på FoU-konferansen
## Mer om vurdering
Begge målformer må benyttes i de skriftlige arbeidene.
Definerte arbeidskrav utarbeides i hvert enkelt fagdidaktikkemne og gjøres tilgjengelig for studentene ved semesterstart. I tillegg består definerte arbeidskrav av aktiviteter og veiledning knyttet til FoU-arbeid i studentens fag 1.
Ved stryk på semesteroppgaven, kan denne leveres som en utbedret versjon en gang til. Det samme gjelder gjentak av bestått vurdering. For detaljert beskrivelse av vurderingen i emnet, se undervisningsplan og eget dokument som beskriver FoU-arbeidet .
## Spesielle vilkår
Krever opptak til studieprogram:
Lektorutdanning i geografi for trinn 8 − 13 (MLGEOG)
Lektorutdanning i historie for trinn 8 – 13 (MLHIST)
Lektorutdanning i kroppsøving og idrettsfag for trinn 8 − 13 (MLKIDR)
Lektorutdanning i samfunnsfag for trinn 8 – 13 (MLSAM)
Lektorutdanning i språkfag for trinn 8 – 13 (MLSPRÅK)
## Forkunnskapskrav
Beståtte eksamener i henhold til studieplanen. Forkunnskapskravet må være innfridd for å få starte på emnet.
## Studiepoengreduksjon
## Fagområder
- Lærer- og lektorutdanning
- Praktisk pedagogikk
