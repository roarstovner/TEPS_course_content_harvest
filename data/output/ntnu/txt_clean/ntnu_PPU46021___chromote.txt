## Om emnet
## Faglig innhold
Emnet er en del av profesjonsfaget i lektorutdanningen, og ett av i alt tre pedagogikkemner.
I dette emnet legges fokus på lærerens møte med elevmangfoldet i skolen. Viktige tema i emnet er tilpasset opplæring og mangfold og inkludering. Emnet legger vekt på allmenndidaktiske perspektiver som grunnlag for å fortolke læreplaner, planlegge undervisning og kunne tilrettelegge for tilpasset opplæring. Sentralt i faget er også å utvikle studentenes relasjonelle ferdigheter på en slik måte at de er i stand til å bygge et konstruktivt og inkluderende læringsmiljø og møte elever, foresatte og kolleger med faglig og mellommenneskelig kompetanse.
Det å snakke, lese og skrive et språk (fagspråk) utvikler studenten til en selvstendig lærer. Emnet bidrar til utvikling av evnen til å stille kritiske spørsmål.
## Læringsutbytte
Kunnskap
Studenten
- har kunnskap om individuelle, sosiale og kulturelle forutsetninger for læring og tilpasset opplæring
- Har innsikt i og forståelse for ungdommers utvikling i ulike sosiale og kulturelle kontekster
- har inngående kunnskap om læring og undervisning, herunder tilpasset opplæring og spesialundervisning, samt ulike strategier for klasse- og læringsledelse
- Har kunnskap om gruppeprosesser, og innsikt i betydningen av å kunne samarbeide med kolleger og andre
Ferdigheter
Studenten
- kan planlegge undervisning på en måte som ivaretar tilpasset opplæring.
- kan bygge relasjoner til elever, kollegaer og foresatte
- kan delta i et gjensidig forpliktende samarbeid i en gruppe
Generell kompetanse
Studenten
- kan føre faglig funderte diskusjoner om undervisning og tilpasset opplæring
- kan ivareta samiske elever og elever fra nasjonale minoriteter sine rettigheter i skolen
- kan lede og motivere elever og skape konstruktive og inkluderende læringsmiljø
## Læringsformer og aktiviteter
Undervisningen vektlegger varierte arbeidsformer for å utvikle studentens pedagogiske kunnskaper, ferdigheter og generelle kompetanse.
NTNU er tillagt et sertifiseringsansvar som skal sikre at studentene behersker de områder som er grunnleggende for den kommende yrkesutøvelsen. Det kreves derfor 75 % oppmøte for å kunne fremstille seg til eksamen i faget. Det er avgjørende at studentene utvikler seg til selvstendige og ansvarlige lærere og at de er i stand til å samarbeide med sine medstudenter og framtidige kolleger. Egen innsats har ikke bare betydning for egen læring, men også for kollegers faglige utvikling. Alle obligatoriske aktiviteter må være godkjente før kandidaten kan framstille seg til eksamen.
## Obligatoriske aktiviteter
- Definerte arbeidskrav
- 75% deltakelse i undervisning
## Mer om vurdering
Vurderingsformen i emnet er muntlig eksamen i grupper. Disse gruppene er satt sammen av faglærer. Tillatte hjelpemidler i eksamenslokalet er Opplæringsloven, Overordnet del av læreplanverket og stemplede notatark.
Det blir som hovedregel gitt felles karakter for gruppa, men det er rom for å gi individuell karakter dersom noen skiller seg klart ut i en eller annen retning.
## Spesielle vilkår
Krever opptak til studieprogram:
Lektorutdanning i geografi for trinn 8 − 13 (MLGEOG)
Lektorutdanning i historie for trinn 8 – 13 (MLHIST)
Lektorutdanning i kroppsøving og idrettsfag for trinn 8 − 13 (MLKIDR)
Lektorutdanning i realfag for trinn 8 – 13 (MLREAL)
Lektorutdanning i samfunnsfag for trinn 8 – 13 (MLSAM)
Lektorutdanning i språkfag for trinn 8 – 13 (MLSPRÅK)
## Forkunnskapskrav
Beståtte eksamener i henhold til studieplanen. Forkunnskapskravet må være innfridd for å få starte på emnet.
## Studiepoengreduksjon
## Fagområder
- Lærer- og lektorutdanning
- Praktisk pedagogikk
