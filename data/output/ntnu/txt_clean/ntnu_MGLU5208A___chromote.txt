## Om emnet
## Faglig innhold
I dette emnet behandles utvalgte vitenskapsteoretiske emner som skal bidra til å forstå naturfagdidaktisk forskning, før og nå. Relevante forskningsmetoder, både kvalitative og kvantitative tilnærminger, deres egnethet og begrensninger tas opp i emnet. Gjennom emnet skal studentene forberedes til arbeidet med egne naturfagdidaktiske forskningsoppgaver, der sammenheng mellom tema, problemstilling, forskningsspørsmål og anvendelse av relevante teorier og metoder står sentralt. Forskningsetiske spørsmål er en naturlig del av emnet. Videre inngår innsikt og øving i skriving av fagtekster med vekt på oppbygging av tekst, presis framstillingsmåte og bruk av referanser.
## Læringsutbytte
KUNNSKAP
Studenten
- har inngående kunnskap om ulike forskningsparadigmer og sammenhenger mellom ontologisk og epistemologisk ståsted og valg av forskningsmetoder
- har kunnskap om ulike forskningsdesign og kvalitative og kvantitative tilnærminger i forskning
- har inngående kunnskap om innsamling og analyse av data
- har kunnskap om presentasjon av forskning
FERDIGHETER
Studenten
- kan utarbeide forskbare spørsmål som har relevans innenfor naturfagdidaktikk
- kan planlegge og begrunne innsamling og analyse av datamateriale
- kan analysere og forholde seg kritisk til kunnskapskilder som faglitteratur og datamateriale og anvende dem til å strukturere og formulere faglige resonnementer
- kan designe et masterprosjekt med begrunnete valg av metodiske tilnærminger
- kan ta hensyn til etiske aspekter ved planlegging av forskning
GENERELL KOMPETANSE
Studenten
- kan gjøre rede for og begrunne metodologiske valg relatert til valgt forskningsfokus
- kan analysere relevante problemstillinger knyttet til naturfagundervisning i skolen og annen formidling av naturfag
- kan formidle resultater fra omfattende selvstendig arbeid og behersker naturfagdidaktikkens fagspråk og fagsjangrer
## Læringsformer og aktiviteter
Arbeidsformene veksler mellom forelesning, arbeid med oppgaver, individuelt og i gruppe, faglige diskusjoner og annen faglig samhandling. Det forventes at studentene aktivt deltar i undervisninga og slik bidrar til kurset.
## Obligatoriske aktiviteter
- Kort tekst med mulig forskningstema og forskningsspørsmål
- Plan for datainnsamling og analyse
- Skisse av et mulig masterprosjekt i naturfagdidaktikk
## Mer om vurdering
Obligatoriske arbeidskrav
- Kort tekst med mulig forskningstema og forskningsspørsmål
- Plan for datainnsamling og analyse
- Skisse av mulig masterprosjekt i naturfagdidaktikk
Obligatoriske arbeidskrav må være godkjent før en kan framstille seg til eksamen.
## Vurdering
Hjemmeeksamen, 3 dager
Bokstavkarakterer
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått 30 SP emner på masternivå i naturfag i grunnskolelærerutdanningens fjerde studieår eller tilsvarende.
## Forkunnskapskrav
Bestått naturfag 1 og naturfag 2 (totalt 60 studiepoeng)
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Naturfag
