## Om emnet
## Faglig innhold
Emnet gir et økt kunnskapsgrunnlag om urfolkstemaer relatert til bl.a. samisk historie, språk, kultur og identitet, og didaktiske tilnærminger til disse temaer i klasserommet og i andre sammenheng.
Følgende temaer dekkes i løpet av kurset:
- Innhold i læreplanen.
- Didaktiske tilnærminger.
- Samiske språkforhold og språkvitalisering.
- Innføring i sørsamisk språk.
- Innføring i sørsamisk historie.
- Utvikling av egne forskningsbaserte opplegg for bruk i klasserom og formidling i andre sammenhenger.
## Læringsutbytte
En student som har fullført emnet forventes å ha oppnådd følgende læringsutbytte:
Kunnskap:
- Har kunnskap om inkludering av urfolkstemaer i læreplanen.
- Har grunnleggende kunnskap om samisk - særlig sørsamisk - historie, kultur og språk.
- Har utviklet egen bevissthet om urfolksspørsmål og avkolonisering.
- Har innsikt i skolepolitiske forhold som har betydning for samisk språk.
- Har begynnende kunnskap om sørsamisk språk.
Ferdigheter:
- Kan utvikle egnede opplegg for undervisning og formidling.
- Kan kritisk analysere representasjoner av samisk historie, kultur og språk.
- Kan forstå og tolke innholdet om urfolk i læreplanen.
- Kan analysere og forholde seg kritisk til læremidler.
Generelle ferdigheter:
- Kan vurdere egen praksis med fagkunnskap om samiske forhold som grunnlag og reflektere over egen læring.
- Kan formidle relevant fagstoff og kommunisere på en måte som er tilpasset målgruppen.
## Læringsformer og aktiviteter
Undervisning foregår over ca. 11 uker. Undervisningen inkluderer både skriftlige og muntlige oppgaver som dekker de ulike temaene i emnet, og som benytter ulike løsninger for samarbeid og interaksjon. Studenter skal i løpet av semesteret skrive inntil fem tekster som arbeidskrav. Disse tekstene dekker ulike aspekter ved emnet, og det gis tilbakemeldinger på disse i form av skriftlige tilbakemeldinger og/eller veiledning. Tre av disse skal inngå i eksamensmappa.
Undervisning kan være på norsk og på engelsk. Fellesforelesninger kan være på engelsk, men gruppediskusjoner og skriftlig arbeid kan gjøres på norsk. Leselista finnes med tekster både på engelsk og på norsk.
## Obligatoriske aktiviteter
- Inntil fem skriftlige oppgaver
## Mer om vurdering
Karakteren i emnet fastsettes på grunnlag av en individuell mappe med 3 tekster valgt ut fra de inntil fem arbeidskravene som skrives i løpet av semesteret. Disse får en samla karakter, og alle arbeidene må vurderes som tilsvarende bestått karakter. Oppgaver kan leveres på norsk eller på engelsk.
## Anbefalte forkunnskaper
Ingen forkunnskaper nødvendig.
## Forkunnskapskrav
Ingen.
## Kursmateriell
Pensumlista legges ut før semesterstart.
## Studiepoengreduksjon
## Fagområder
- Fagdidaktikk
- Lærer- og lektorutdanning
