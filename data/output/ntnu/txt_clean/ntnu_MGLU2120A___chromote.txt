## Om emnet
## Faglig innhold
Hovedtema i andre studieår: Eleven i et faglig og helsefremmende læringsmiljø. Praksis er en studie-, utprøvings- og læringsarena, som skal være variert, veiledet og vurdert.
## Læringsutbytte
Kunnskap: Studenten
- Har kunnskap om elevenes forutsetninger som utgangspunkt for tilpasset opplæring
- Har kunnskap om hvordan skolen jobber for å sikre et faglig og helsefremmende læringsmiljø
- Har innsikt i grunnleggende ferdigheters betydning for elevenes faglige utvikling
- Har kunnskap om kjernepraksiser i relevante skolefag
- Har kunnskap om begynneropplæring i egne undervisningsfag
Ferdigheter: Studenten skal sammen med andre og alene
- Selvstendig og i samarbeid planlegge, observere, gjennomføre og evaluere undervisning for tilpasset opplæring
- Bruke resultater fra ulike kartleggingsverktøy som bakgrunn til å tilpasse elevenes læring i ulike fag
- Identifisere og få erfaringer med kjernepraksiser i egne undervisningsfag
- Gjennomføre planlagte og strukturerte fagsamtaler med elever om hva eleven lykkes med ut fra observasjoner og/eller elevarbeid, og formidle dette til foresatte
- Gi formative vurderinger som ledd i tilpasset opplæring ut fra observasjoner og/eller elevarbeid
Generell kompetanse: Studenten
- Bidrar aktivt inn i profesjonsfellesskapet hvor sammenhenger mellom praksiserfaringer og teori drøftes
- Kan tilpasse opplæringen og ivareta et faglig og helsefremmende læringsmiljø gjennom elevsamtaler og formative vurderinger
- Kan identifisere kjennetegn på helsefremmende læringsmiljø og reflektere over tilpasset opplæring rolle i slike læringsmiljø
## Læringsformer og aktiviteter
I samarbeid med praksisgruppa, praksislærer og oppfølgingslærer fra NTNU skal studenten planlegge, observere, gjennomføre og vurdere ulike læringsprosesser.
Aktiviteter knyttet til praksis kan også finne sted på campus.
Gjennom praksis skal studentene få undervisningserfaring i egne undervisningsfag. Utover dette bør studentene bidra inn i skolens profesjonsfellesskap på ulike måter.
Gjennom praksis skal studentene nyttiggjøre seg av planleggingsdokument som redskap i planlegging og evaluering av læringssituasjoner, samt jevnlig skrive individuell refleksjonslogg, og se disse i lys av teori.
30 dager praksis.
## Mer om vurdering
All praksis er obligatorisk. Kun sykdom eller forhåndsgodkjent permisjon er gyldig fravær. Dette gjelder også aktiviteter knyttet til praksis som finner sted på campus.
Praksisemnet vurderes til bestått/ikke bestått. En student kan ikke klage på vurderingsresultat i praksis. Studenten kan klage på formelle feil i vurderingsprosessen. En student har rett til å få tilbud om én ny praksisperiode dersom praksis vurderes til ikke bestått. For mer informasjon: Se til forskrift om studier ved NTNU § 5-10.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
## Forkunnskapskrav
Forkunnskapskrav: Bestått praksisemne første studieår i grunnskolelærerutdanning 1-7.
## Fagområder
- Lærer- og lektorutdanning
