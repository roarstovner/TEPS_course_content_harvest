## Om emnet
## Faglig innhold
Emnet bygger på kjemikunnskap fra Naturfag 1 og Naturfag 2 og skal sette studenten i stand til å planlegge naturfagundervisning med utgangspunkt i kjemien elevene møter i hverdagen. Emnet omhandler utvalgte tema innen kjemi for grunnskolelærere, blant annet: syrer og baser, likevekter, redoks- og fellingsreaksjoner. Emnet skal også gi studentene kunnskaper om miljøgifter og andre stoffer i hverdagen. I tillegg skal emnet gi studentene kunnskaper og ferdigheter om etablering og vedlikehold av trygge naturfagrom i grunnskolen.
## Læringsutbytte
Kunnskap
Studenten
- har inngående kunnskap om forsvarlig organisering av kjemiutstyr og kjemikalier til naturfagrom i grunnskolen
- har inngående kunnskap om ulike kjemiske reaksjoner
- har kunnskap om ultvalgte analysemetoder i kjemi
- har kunnskap om en del kjemiske stoffers påvirkning på miljøet
Ferdigheter
Studenten
- kan drifte et naturfagrom ta ansvar for forsvarlig organisering av kjemiutstyr og kjemikalier på naturfagrom
- kan planlegge, gjennomføre og analysere et kjemifaglig undervisningsopplegg
- kan anvende enkle matematiske verktøy til å løse kvantitative oppgaver knyttet til kjemiske reaksjoner
- kan anvende kunnskap innen kjemiske analysemetoder til relevant naturfagundervisning
- kan anvende kjemikunnskaper for å gi en forklaring på menneskelig påvirkning på klima og miljø
Generell kompetanse
Studenten
- kan finne, vurdere og henvise til relevant kjemifaglig og kjemididaktisk forskning, informasjon og fagstoff og anvende dette i undervisning
- kan drøfte betydningen av menneskelig påvirkning på miljøet
## Læringsformer og aktiviteter
- Forelesninger
- Laboratorieaktiviteter
- Arbeid med oppgaver, individuelt og i gruppe
## Obligatoriske aktiviteter
- Obligatoriske arbeidskrav iht emnebeskrivelse
## Mer om vurdering
Obligatoriske arbeidskrav:
- Praktisk oppgave
- Innleveringer
- Faglig presentasjon
- Deltakelse på praktiske aktiviteter (75 % frammøte)
Eksamen: Praktisk muntlig eksamen. Varighet 45 minutter, pluss 1 time til forberedelse. Hjelpemiddel: Kjemisk formelhefte.
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Minst 60 studiepoeng naturfaglige emner.
## Kursmateriell
Pensumliste legges ut på Blackboard før studiestart.
## Fagområder
- Lærer- og lektorutdanning
- Naturfag
