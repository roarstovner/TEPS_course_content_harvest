## Om emnet
## Faglig innhold
Emnet introduserer studentene til de viktigste nåværende teoretiske og metodologiske perspektivene på språklig utvikling i engelsk i flerkulturelle og flerspråklige kontekster. Målet er å fremme avansert og grundig innsikt i nåværende tema i engelsk språklæring i ulike flerspråklige kontekster for å være klar til å møte den pågående utviklingen i samfunnet. Emnet legger spesiell vekt på utvikling av evnen til kritisk tilnærming til teori gjennom kritisk tenkning og problemløsningsteknikker overfor nye tema og nye data. Ved å utvikle en grundig forståelse av nåværende forskning på området, vil studentene være i stand til å integrere dem i egen praksis for å optimalisere undervisningen av elevene.
## Læringsutbytte
Kunnskap
Kandidaten har
- inngående kunnskap om nåværende lingvistiske metodologier, trender og tilnærminger til språklig utvikling i engelsk i flerspråklige og flerkulturelle kontekster
- inngående kunnskap om de viktigste fenomenene og faktorene i engelsk språkutvikling i flerspråklige kontekster fra teoretiske og kognitive perspektiver
- avansert kunnskap om hvordan utvikling av literacy og engelsk språk kan støttes hos elever med flerspråklig bakgrunn
- forskningsbasert og inngående forståelse av den flerspråklige og flerkulturelle situasjonen i Norge og konsekvenser for engelskfaget på 1.-7. trinn og 5.-10. trinn
Ferdigheter
Kandidaten kan
- analysere og bruke eksisterende teorier og metoder i forskning om utvikling av engelsk språk flerkulturelle og flerspråklige språksamfunn
- analysere og forholde seg kritisk til nasjonal og internasjonal forskning på språktilegnelse og anvende denne kunnskapen i profesjonsutøvelsen
Generell kompetanse
Kandidaten kan
- forstå vitenskapelige artikler om interne og eksterne lingvistiske prosesser i flerkulturelle og flerspråklige språksamfunn og lingvistiske prosesser i fremmedspråkstilegnelse
- formidle omfattende selvstendig arbeid og beherske lingvistisk fagspråk
- bruke egen kunnskap og ferdigheter innenfor nye språklige områder for å gjennomføre avanserte oppgaver og prosjekter
## Læringsformer og aktiviteter
Arbeidsformene i masterstudiet veksler mellom forelesning, arbeid med oppgaver (individuelt og i gruppe), diskusjoner og muntlige presentasjoner. Det forventes at alle studentene bidrar aktivt.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Obligatoriske Arbeidskrav
- En individuell muntlig presentasjon om oppgitt tema. Presentasjonene vil være del av en minikonferanse hvor hver presentasjon har form som et konferanseinnlegg
- 75% oppmøte til all timeplanlagt undervisning
Obligatoriske arbeidskrav vurderes som godkjent/ikke godkjent. Obligatoriske arbeidskrav må være godkjent før en kan framstille seg til eksamen.
## Vurdering
- Individuell hjemmeeksamen over 7 dager hvor studenten skriver en artikkel om et oppgitt lingvistisk tema tilknyttet emnet.
## Spesielle vilkår
Krever opptak til studieprogram:
Grunnskolelærerutdanning 1.-7. trinn (MGLU1-7) - enkelte retninger
Grunnskolelærerutdanning 5.-10. trinn (MGLU5-10) - enkelte retninger
## Anbefalte forkunnskaper
Bestått Engelsk 2 eller tilsvarende.
## Forkunnskapskrav
Studenten må ha bestått Engelsk 1 og gjennomført Engelsk 2 for å kunne starte på emner i syklus 2. Bestått forstås som at studenten har fullført og bestått eksamen i emnet. Gjennomført forstås som at alle obligatoriske arbeidskrav i emnet er godkjent, med andre ord at studenten er eksamensklar.
## Kursmateriell
Endelig pensumliste legges ut på den digitale læringsplattformen før studiestart.
## Fagområder
- Engelsk
- Lærer- og lektorutdanning
