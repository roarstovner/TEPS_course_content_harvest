## Om emnet
## Faglig innhold
Et vitenskapelig arbeid om et språklig eller litterært emne på ca 15 000-20 000 ord på norsk, ikke medregnet forord, litteraturliste eller vedlegg. Studenten bestemmer selv emne og opplegg for masteroppgaven i samråd med veileder. Masteroppgaven kan også ta for seg fagdidaktiske problemstillinger. Studenten skal i et eget tillegg på inntil én side gjøre rede for masterarbeidets relevans for virket som lektor. Alle studenter skal også skrive et sammendrag av masteroppgaven på engelsk på ½-1 side, som skal komme først i masteroppgaven.
## Læringsutbytte
Ferdigheter:
Kandidaten:
- kan gjennomføre et forskningsarbeid under veiledning over selvvalgt eller oppgitt emne
- behersker vitenskapelig argumentasjon og kritisk tenkning
- kan presentere vitenskapelige spørsmål og resultater i skriftlig form
- kan skrive en akademisk oppgave i tråd med kravene til vitenskapelig publisering
## Læringsformer og aktiviteter
Undervisningsform: Selvstudium, gruppeundervisning (masteroppgaveseminar) og individuell veiledning underveis.
Obligatoriske arbeidskrav:
Godkjent prosjektskisse med disposisjon (ca. 5 sider)
Minimum én individuell eller gruppeveiledning etter at prosjektskissen er godkjent
Vurderingsform: En vitenskapelig oppgave på ca. 15 000-20 000 ord på norsk. Alle studenter skal skrive et sammendrag av masteroppgaven på engelsk på ½-1 side som skal komme først i masteroppgaven. Masteroppgaven skal, dersom annet ikke er avtalt med veileder og institutt, leveres siste studiesemester. Normert antall veiledningstimer for masteroppgaver ved Det humanistiske fakultet er beskrevet i følgende link: https://innsida.ntnu.no/wiki/-/wiki/Norsk/Masteravtale+HF
## Obligatoriske aktiviteter
- Godkjent prosjektskisse
- Individuell eller gruppeveiledning
## Mer om vurdering
Studenter som har fått bestått karakter på masteroppgaven i nordisk har ikke anledning til å få vurdert en ny masteroppgave i nordisk (jf. NTNUs studieforskrift §5-9). Studenter som ikke består masteroppgaven, må søke instituttet for å få adgang til å levere en ny masteroppgave (jf. utfyllende regler til studieforskriften for Det humanistiske fakultet §5-9).
## Spesielle vilkår
Krever opptak til studieprogram:
Lektorutdanning i språkfag for trinn 8 – 13 (MLSPRÅK)
Master med integrert praktisk-pedagogisk utdanning (MPPU)
## Forkunnskapskrav
Krever opptak til femårig lektorutdanning i språkfag (MLSPRÅK), studieretning nordisk, eller Master med integrert praktisk-pedagogisk utdanning (MPPU), studieretning nordisk.
## Kursmateriell
Individuelt.
## Fagområder
- Nordisk, særlig norsk språk og litteratur
