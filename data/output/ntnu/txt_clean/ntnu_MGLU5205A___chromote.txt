## Om emnet
## Faglig innhold
Emnet introduserer studenter til aktuelle, innovative tilnærminger til engelsk som tilleggsspråk med fokus på tilnærminger i faget som er tilpasset pedagogiske kontekster med lingvistisk og kulturelt mangfold. Emnet tar opp undervisningsmetoder som fremmer flerspråklighet som en sentral ressurs. Emnet gir en basis for implementering av de følgende undervisningspraksisene til å fremme flerspråklighet: 1) klasserommet som et flerspråklig rom; 2) interaksjon og gruppekonfigurasjoner; 3) bruk av språk hos lærer og elever; 4) holdninger til språk og kultur; 5) metakognisjon og metalingvistisk språkbevisshet; 6) undervisningsmateriell; 7) flerspråklig literacy. Innsamling av data i flerspråklige klasserom vil også bli tillagt vekt.
## Læringsutbytte
Kunnskap
Kandidaten har
- avansert kunnskap om nåværende forskning og pedagogiske tilnærminger til undervisning i engelsk som tilleggsspråk i klasserom med lingvistisk og kulturelt mangfold
- inngående forståelse av effekten av flerspråklig i tilegnelsen av tilleggsspråk
- inngående kunnskap om hvordan opplæringen kan tilpasses alle elevers forutsetninger og behov
- inngående kunnskap om pedagogiske implikasjoner av flerspråklighetsforskning for engelskundervisning på 1.-7. trinn og 5.-10. trinn
Ferdigheter
Kandidaten kan
- bruke relevant informasjon fra forskning og faglig utviklingsarbeid til å gjennomføre undervisning og forskning i flerspråklige klasserom
- analysere og forholde seg kritisk til kunnskapskilder, både faglitteratur og forskningslitteratur, og anvende dem til å strukturere og formulere faglige resonnementer
