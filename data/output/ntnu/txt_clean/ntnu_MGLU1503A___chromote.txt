## Om emnet
## Faglig innhold
I Matematikk 1 emne 1 arbeider studentene med matematikkdidaktiske og matematikkfaglige temaer som er viktige for alle som skal undervise i matematikk på trinnene 5-10, med spesiell vekt på tall og tallforståelse. Dette innebærer blant annet arbeid med utviklingen av tallbegrepet fra heltall til rasjonale og reelle tall, og utvikling av strategier for tallregning. Ulike aspekter ved brøk, og sammenheng mellom brøk, desimaltall og prosent og koblingen til proporsjonalitet behandles. Det arbeides også med primtall, delelighet, faktorisering. Det vil gjennomgående bli arbeidet med argumentasjon og generalisering. Matematikkdidaktisk vil en ha hovedfokus på ulike fagsyn og læringssyn i matematikk og hvordan en kan undervise slik at elevene utvikler forståelse i faget. Her vil også bruk av ulike og varierte arbeidsmåter i faget være sentralt.
## Læringsutbytte
KUNNSKAP
Etter å ha gjennomført emnet kan studenten
- vise dybdekunnskap i matematikken elevene arbeider med på 5.-10. trinn, særlig tallforståelse og tallregning, ved å forklare, begrunne og eksemplifisere det matematiske innholdet
- forklare betydningen ulike representasjonsformer har, spesielt innenfor tall og tallregning, og hvilke utfordringer som er knyttet til overganger mellom representasjonsformer
- gjøre rede for ulike teorier for læring i matematikk og kjennskap til samtalens betydning for læring i matematikk
- gjøre rede for ulike syn og holdninger til matematikkfaget
- greie ut om forskningsbasert kunnskap om argumentasjonsformer og matematiske bevis, spesielt knyttet til tallære
- greie ut om matematikkens historiske utvikling, spesielt utviklingen av tallbegrep og tallsystemer
- gjøre rede for sentrale programmeringsbegrep, herunder variabler, løkker og vilkår
FERDIGHETER
Etter å ha gjennomført emnet kan studenten
- analysere kommunikasjon i matematikkundervisning med utgangspunkt i litteratur
- planlegge arbeidsmåter som fremmer elevenes undring, kreativitet og kan arbeide systematisk med utforskende aktiviteter, begrunnelser og argumentasjon, for eksempel gjennom produktive matematiske samtaler
- analysere elevers tenkemåter, argumentasjon og løsningsmetoder
- bruke varierte undervisningsformer forankret i teori og egen erfaring, herunder valg, vurdering og utforming av oppgaver og aktiviteter
- lage programmer med blokkprogrammering
GENERELL KOMPETANSE
Etter å ha gjennomført emnet kan studenten
- gjøre rede for matematikkfagets betydning som allmenndannende fag og dets samspill med kultur, filosofi og samfunnsutvikling
- gjøre rede for matematikkfagets betydning for deltakelse i et demokratisk samfunn
## Læringsformer og aktiviteter
Arbeidsformene veksler mellom klassetimer, arbeid med oppgaver, individuelt og i gruppe, diskusjoner, og muntlige og skriftlige studentpresentasjoner. Utforskende læringsprosesser skal fremme studentenes selvstendighet, analytiske ferdigheter og kritisk refleksjon.
## Obligatoriske aktiviteter
- Obligatoriske arbeidskrav iht. emnebeskrivelsen
## Mer om vurdering
Det vil bli gitt inntil 8 obligatoriske skriftlige arbeidskrav og inntil 4 arbeidskrav med obligatorisk oppmøte.Semesterplanen vil opplyse om antall og tidspunkt for disse aktivitetene samt hvor mange godkjente som kreves. Obligatoriske arbeidskrav vurderes som godkjent/ikke godkjent.
Studentene kan bli vurdert, pålagt arbeidskrav og oppmøte knyttet til fellesfaglige tema.
Ved utsatt eksamen kan eksamensform bli endret til en muntlig eksamen.
Vurdering: Individuell skriftlig eksamen
## Spesielle vilkår
Krever opptak til studieprogram:
Grunnskolelærerutdanning 5.-10. trinn (MGLU5-10) - enkelte retninger
## Kursmateriell
Endelig pensumliste legges ut på Blackboard før studiestart.
## Studiepoengreduksjon
## Fagområder
- Lærer- og lektorutdanning
- Matematikk
