Studiepoeng:10
Ansvarlig fakultet:Fakultet for realfag og teknologi
Emneansvarlig:Elise Bergli
Campus / nettbasert:Undervises campus Ås
Undervisningens språk:Norsk
Frekvens:Årlig
Forventet arbeidsmengde:250 timer: 17 timer pr uke i 15 uker.
Undervisnings- og vurderingsperiode:Emnet starter i vårparallellen. Emnet har undervisning/vurdering i vårparallellen, .
## Om dette emnet
Undervisningen er temabasert. I tilknytning til temaene arbeider studentene med relaterte fysikkemner (eksempler i parentes): Biofysikk (lys, elektriske felt, radioaktivitet), Klima (mekanikk, gasslover, elektromagnetisk stråling), Bioenergi (varmelære, induksjon og vekselstrøm), Solenergi (atom- og kjernefysikk, elektriske kretser)
Innholdsoversikt:
- Bevegelse (kinematikk) og dens årsak (dynamikk), med spesiell vekt på energibegrepet og mekanikkens bevaringssatser.
- Væskers fysiske egenskaper.
- Stoffer og gassers termiske egenskaper og varmelærens hovedsetninger.
- Bølgebevegelse, lys og optikk.
- Elektrisitet, magnetisme og elektromagnetisk stråling.
- Enkel atomteori, kjernefysikk og strålingsfysikk.
## Dette lærer du
Å forstå og å kunne bruke grunnleggende begreper og naturlover i fysikk.
Å tilegne seg naturvitenskapelig fagspråk og termer.
Å forstå hvordan enkle prinsipper kan brukes til å beskrive kompliserte fenomener i naturen. Å forstå hvordan kunnskap om fysikk anvendes for å forstå biologiske systemer, fornybar energiproduksjon og klimaspørsmål.
Å erfare hvor tett sammenvevd de forskjellige naturvitenskapelige disiplinene egentlig er.
Å bli motivert til å arbeide videre i sitt studium med en realflerfaglig redskapskasse.
Studentene skal gis en operativ forståelse av de viktigste fysiske begrepene, grunnleggende fysisk tenkemåte og evnen til å analysere og løse kvantitative problemer innen:
- Bevegelse (kinematikk) og dens årsak (dynamikk), med spesiell vekt på energibegrepet og mekanikkens bevaringslover
- Væskers fysiske egenskaper
- Stoffer og gassers termiske egenskaper og varmelærens hovedsetninger.
- Bølgebevegelse, lys og optikk.
- Elektrisitet, magnetisme og elektromagnetisk stråling.
- Enkel atomteori, kjernefysikk og strålingsfysikk.
Studentene skal også kjenne til og forstå sentrale problemstillinger innen biologisk fysikk, klima og klimaendringer og fornybar energi (solenergi og bioenergi).
Studentene skal kunne:
- analysere en beskrevet problemstilling ved å anvende grunnleggende lover og prinsipper fra fysikk
- løse regneoppgaver ved å anvende grunnleggende lover og prinsipper fra fysikk.
- forklare hvordan fenomener i biologi og i miljøfysikk kan forklares kvalitativt med bakgrunn i grunnleggende lover og prinsipper fra fysikk
- samarbeide om læring og om problemløsning
- se sammenhengen mellom fysikk og andre naturvitenskapelige fag
Studentene skal forstå hvorfor grunnleggende kunnskaper i fysikk er nødvendige for å kunne forstå og beskrive naturen og for å kunne forstå og løse miljøproblemer.
Studentene skal også forstå at fysikk og naturvitenskap er et menneskeskapt redskap vi bruker for å utforske naturen og at det alltid er naturen selv som er fasit.
- Læringsaktiviteter
## Arbeidsformer
FORELESNINGER med gjennomgang av sentrale begrep, teori, eksempler, fysikkdemonstrasjoner og auditoriumsaktiviterer.
REGNEØVELSER OG VEILEDEDE KOLLOKVIER hvor forståelses- og regneoppgaver drøftes og gjennomgås og hvor hjelpelærer deltar i diskusjon eller annet studiearbeid.
LABORATORIEØVELSER hvor studentene selv undersøker fysikkfenomener, studerer fornybar energiteknologi og får opplæring i bruk av enkelt måleutstyr.
SELVSTUDIUM hvor studenten arbeider i kollokvier og selvstendig med å lese og drøfte teori, regne og diskutere oppgaver.
## Arbeidsformer
FORELESNINGER med gjennomgang av sentrale begrep, teori, eksempler, fysikkdemonstrasjoner og auditoriumsaktiviterer.
REGNEØVELSER OG VEILEDEDE KOLLOKVIER hvor forståelses- og regneoppgaver drøftes og gjennomgås og hvor hjelpelærer deltar i diskusjon eller annet studiearbeid.
LABORATORIEØVELSER hvor studentene selv undersøker fysikkfenomener, studerer fornybar energiteknologi og får opplæring i bruk av enkelt måleutstyr.
SELVSTUDIUM hvor studenten arbeider i kollokvier og selvstendig med å lese og drøfte teori, regne og diskutere oppgaver.
- Læringsstøtte
Aktiv nettside med kursinformasjon, meldingstjeneste og læringsressurser. Orakeltjeneste hvor hjelpelærere gjennomgår pensum eller oppgaver etter studentenes ønske.
- Pensum
Blir opplyst på Canvas ved oppstart.
- Forutsatte forkunnskaper
R1 eller S1+S2 fra videregående skole eller MATH100.
- Anbefalte forkunnskaper
Fysikk 1 og R2 fra videregående skole.
- Vurderingsordning, hjelpemiddel og eksamen
Skriftlig avsluttende prøve; 3,5 timer.
Skriftlig eksamen Karakterregel: Bokstavkarakterer  Hjelpemiddel: B1 Utdelt kalkulator, ingen andre hjelpemidler
- Om bruk av KI
K1 - ingen bruk av KI
Her finner du KI-kategoriene beskrevet.
- Sensorordning
Ekstern sensor deltar sammen med intern sensor ved utformingen av eksamensoppgavene og sensorveiledningen. Ekstern sensor kontrollerer intern sensors vurdering av et tilfeldig utvalg kandidater som en kalibrering med visse mellomrom i henhold til instituttets retningslinjer for sensur.
- Obligatorisk aktivitet
Obligatoriske laboratorieoppgaver og ukentlige obligatoriske øvelser.
- Merknader
Emnet er beregnet for studenter uten forkunnskaper som vil ha en kort og intensiv innføring i fysikk og i eksempler på fagets anvendelser innen biologi og miljøtema. Emnet åpner muligheten, også for studenter uten annen fysikkbakgrunn, til å ta bestemte fysikkemner innen meteorologi og klima, elektronikk, måleteknikk og statikk. Emnet gir også muligheten til å ta emnegruppe i fysikk for studenter uten forkunnskaper fra videregående skole.
- Undervisningstider
Undervisningsperioden består av 13 ukers undervisningsperiode og 2 uker eksamensperiode. I undervisningsperioden tilbys: Forelesninger: 2 x 2 timer x 13 uker = 52 timer. Forelesningsseminar og gjesteforelesninger: 2 timer x 13 uker = 26 timer. Oppgavegjennomgang: 2 timer x 14 uker = 28 timer Regne- og kollokvieverksted: 2 timer x 14 uker = 28 timer. Regne- og kollokvieverksted for studenter uten fysikkbakgrunn: 4 timer x 14 uker = 56 timer. Laboratorieøvelser: 2 x 5 timer = 10 timer (obligatorisk). Obligatoriske innleveringsoppgaver: 12 x 4 timer: 48 timer
- Opptakskrav
GSK
