##  Emnebeskrivelse
## Mål og innhald
Emnet gir studentane ei innføring og orientering i eit forskingsfelt i historiefaget som kan vere relevant for ei masteroppgåve. Emnet tek sikte på å gi eit godt startgrunnlag for arbeidet med ei masteroppgåve gjennom kritisk analyse og diskusjon av sentral litteratur innafor eit forskingsfelt. Studentane skal skrive ei oppgåve. Val av tema for oppgåva skjer i samråd med rettleiar. Studentane skal òg lære seg munnleg presentasjon og diskusjon av fagstoffet. Undervisninga er organisert i masterseminar inndelt etter hovudtema og historiske periodar.
Her finn du meir informasjon om masterseminara.
## Læringsutbyte
Studenten har ved avslutta emne oppnådd følgjande læringsutbytte definert i kunnskap, ferdigheiter og generell kompetanse:
Kunnskap
Studenten
- har grunnleggjande kunnskapar innan eit tematisk avgrensa forskingsfelt og oversikt over den viktigaste litteraturen.
- kjenner til dei mest sentrale synspunkta, teoriane og metodane innan feltet.
Ferdigheiter
Studenten
- kan formulere problemstillingar og finne fram til relevant forskingslitteratur i tilknyting til desse.
- kan sjølvstendig analysere grunnlaget for dei forskjellige synspunkta, teoriane og metodane i denne forskingslitteraturen.
Generell kompetanse
Studenten
- demonstrerer evne til å analysere og dokumentere vitskapleg gjennom det skriftlege arbeidet.
- har evne til å presentere faglege problemstillingar munnleg og i diskusjonar med faglærarar og medstudentar.
## Studiepoeng, omfang
## Studienivå (studiesyklus)
## Undervisningssemester
## Undervisningsstad
Studenten skal leggja fram minst eitt utkast til oppgåve for masterseminaret og gje ein munnleg presentasjon av denne.
Studenten skal gje skriftlege eller munnlege kommentarar til andre studentar sine arbeid. Det blir lagt vekt på konstruktiv kritikk og fagleg gode og sjølvstendige kommentarar.
Studenten må få godkjent aktivitetane for å gå opp til eksamen.
Studentane skal skriva ei oppgåve på om lag 6000 ord.
Oppgåva kan leverast på norsk, svensk, dansk eller engelsk.
