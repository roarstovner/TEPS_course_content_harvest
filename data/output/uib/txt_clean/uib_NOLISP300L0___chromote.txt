##  Emnebeskrivelse
## Mål og innhald
Mål:
Hovudmålet med emnet er at studenten skal planlegge arbeidet med masteroppgåva si i samråd med oppnemnd rettleiar. Dette skal gjerast gjennom lesing av eit individuelt pensum og skriving ut frå det, og utforming av ei prosjektskisse.
Innhald:
Studentane førebur seg teoretisk og praktisk til arbeidet med masteroppgåva, dels i undervisning i gruppe, dels i samarbeid med rettleiar og dels ved sjølvstudium.
## Læringsutbyte
Studenten skal ved avslutta emne ha følgjande læringsutbytte definert i kunnskap, ferdigheiter og generell kompetanse:
Kunnskap
Studenten
- har avansert kunnskap om eit sjølvvalt felt av nordistikken
- har kunnskap om utvalde teoretiske og metodiske problemstillingar i den større disiplinen som det sjølvvalde feltet inngår i
Ferdigheiter
Studenten
- kan finne og vurdere relevant forskingslitteratur
- kan bruke kunnskapen i avgrensa sjølvstendig forskingsarbeid på det sjølvvalde feltet
- kan framstille og drøfte forskingslitteratur på det sjølvvalde feltet
- kan planlegge eit forskingsarbeid og formulerer planane skriftleg
- kan presentere og diskutere sine eigne forskingsplanar munnleg
- kan diskutere andre sine forskingsplanar munnleg
Generell kompetanse
Studenten
- har innsikt i kva komponentar som trengst i planar for eit forskingsarbeid
## Fulltid/deltid
## Studiepoeng, omfang
## Studienivå (studiesyklus)
## Undervisningssemester
## Undervisningsstad
Undervisninga kombinerer førelesingar og seminar før og etter langpraksis.
Individuell rettleiing gitt av rettleiaren, inntil fire timar per student, med slikt fokus som student og rettleiar finn tenleg (pensumgjennomgang, utkastvurdering osv.).
Studenten må sette seg inn i mykje av fagstoffet gjennom sjølvstudium.
Om det melder seg færre enn fem studentar til eit emne, kan instituttet innføre redusert undervisning, jamfør instituttets retningslinjer for dette på Mitt UiB. På emne der dette kan verte aktuelt, vil studentane få informasjon om det ved semesterstart og før semesterregistreringsfristen.
Levering av pensumliste for den individuelle delen (sjå Litteraturliste) innan 15. mars.
Seint i semesteret: Munnleg presentasjon av planane for masterprosjektet med bruk av presentasjonsprogram.
Presentasjonen skal ta om lag 10 minutt.
Diskusjon av presentasjonen til ein annan student, om lag 5 minutt.
Godkjent aktivitet er gyldig i undervisningssemesteret.
Vurderinga på emnet er ei semesteroppgåve utforma som ei prosjektskisse. Skissa er ein plan for masteroppgåvearbeidet og skal vere på inntil 4000 ord. Ho skal normalt handsame tema, problemstilling/forskingsspørsmål, teoretisk grunnlag, faglitteratur og sekundærkjelder, eiga plassering i fagfeltet, avgrensing av primærkjeldene og vitskaplege metodar - alt tilpassa det planlagde arbeidet. Framdriftsplan og tekstdisposisjon skal vere med som vedlegg utanom dei 4000 orda.
Eksamenssvaret skal skrivast på norsk, og studenten vel målform sjølv. I samsvar med nasjonale retningslinjer blir det lagt vekt på om studenten skriv norsk korrekt og godt.
Pensumet er på ca. 650 sider av normal vanskegrad og består av ein fellesdel og ein individuell del.
Disiplinspesifikke litteraturlister for fellesdelen vil vere klare innan 1. desember.
Pensumet for den individuelle delen må settast saman av studenten i samråd med rettleiaren, som godkjenner pensumlista.
Institutt for lingvistiske, litterære og estetiske studium
