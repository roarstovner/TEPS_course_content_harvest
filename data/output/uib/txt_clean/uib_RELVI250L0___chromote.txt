##  Emnebeskrivelse
## Mål og innhald
Emnet har som mål at studenten skal få kjennskap til systematisk religionsvitskap. Systematisk religionsvitskap drøfter religionshistoriske problemstillingar på tvers av enkeltreligionar. Studenten skal skrive ei samanliknande oppgåve basert på ei problemstilling, som kombinerer teoretiske spørsmål og kjelder (empiri) frå forskjellige religiøse tradisjonar.
RELVI250L er ei obligatorisk del av spesialiseringa i religionsvitskap (Gjelder for studentar som er tatt opp til Lektorutdanninga med religionsvitskap som fag II)
## Læringsutbyte
Studenten skal ved avslutta emne ha følgjande læringsutbyte definert i kunnskapar, ferdigheiter og generell kompetanse:
Kunnskapar
Studenten
- har kjennskap til systematiske forståingar av religion
- har kunnskap om sentrale omgrep innafor religionsforsking
- har kjennskap til samanlikning i religionsvitskap
Ferdigheiter
Studenten
- kan behandle religiøse fenomen på ein systematisk og kristisk måte
- kan vurdere likskapar og ulikskapar i religiøse fenomen på tvers av fleire religionar
- kan kombinere teoretisk innsikt og empirisk kunnskap
- kan søkje, behandle og vurdere informasjon kritisk
Generell kompetanse
Studenten
- kan planlegge og gjennomføre arbeidsoppgåver om nye tema
- kan utføre prosjektbasert arbeid
- kan arbeide både sjølvstendig og som deltakar i ei gruppe
- kan behandle store mengder informasjon og litteratur innafor avgrensa tid
- kan skrive ei oppgåve i tråd med akademisk kjeldebruk og referanseteknikkar
## Fulltid/deltid
## Studiepoeng, omfang
## Studienivå (studiesyklus)
## Undervisningssemester
## Undervisningsstad
Emnet har følgjande obligatoriske undervisningsaktivitetar:
- Temaomtale og litteraturomtale (1500 ord) som vert levert ca. mars månad. Ei omtale/mal vil bli gjort tilgjengeleg på Mitt UiB minst ein månad i forkant av innleveringsfrist.
- Presentasjon av prosjekt på eit symposium som vert arrangert i ca. april månad. Nærare opplysningar om symposiet og krav til presentasjonane vert kunngjort på Mitt UiB minst ein månad i forkant av symposiet.
Obligatoriske undervisningsaktivitetar vert vurdert til godkjent/ikkje godkjent, og begge dei obligatoriske undervisningsaktivitetane i emnet må verte godkjent i éitt og same undervisningssemester for å kunne gå opp til vurdering.
Godkjenninga av obligatoriske undervisningsaktivitetar er gyldig i undervisningssemesteret dei vert godkjent og dei to påfølgjande semestra.
I emnet nyttar ein følgjande vurderingsformer:
Eksamen består av ei bacheloroppgåve.
Bacheloroppgåva skal på ein komparativ måte kaste lys over eit religionshistorisk/religionsvitskapleg problem, fenomen eller omgrep. Bacheloroppgåva skal ha eit omfang på om lag 6000 ord.
Obligatoriske arbeidskrav må vere gyldige for å få vurdert eksamen.
Bacheloroppgåva kan leverast på norsk, svensk, dansk eller engelsk.
