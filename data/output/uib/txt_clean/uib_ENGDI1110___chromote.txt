##  Emnebeskrivelse
## Mål og innhald
Mål:
Emnet har som mål å gi ei vidare innføring i feltet engelsk fagdidaktikk og bidra til ei funksjonell integrering av fagdidaktisk teori og praksis med vekt på kritisk refleksjon rundt engelsk som undervisningsfag, didaktiske problemstillingar og undervisningspraksis i faget.
Innhald:
Studiet tar opp og drøftar fagdidaktiske problemstillingar innanfor tema som språk, tekst, kultur, kompetanse og danning, tilrettelegging for læring.
## Læringsutbyte
Studenten skal ved avslutta emne ha følgjande læringsutbyte definert i kunnskapar, ferdigheiter og generell kompetanse:
Kunnskap:
Studenten har
- innsikt i språk, tekst og sjanger og kan sjå desse i eit kulturperspektiv
- innsikt i engelsk som danningsfag og ferdigheitsfag
Ferdigheiter:
Studenten kan
- lage undervisningsopplegg der arbeidsformer og innhald er knytt til grunnleggjande ferdigheiter og reflekterer innsikt i læringsprosessar i engelskfaget
- gjere greie for kjenneteikn på elevar sin kompetanse i engelskfaget, vurdere og dokumentere elevar si læring
- gi læringsfremjande tilbakemeldingar og bidra til at elevar kan vurdere og reflektere over eiga læring og faglege utvikling
- bruke fagdidaktisk teori til å vurdere og reflektere kritisk rundt eiga og andre si undervisning
Generell kompetanse:
- Studenten kan uttrykkje seg munnleg og skriftled på engelsk innan fagfeltet
## Studiepoeng, omfang
## Studienivå (studiesyklus)
Bachelor.
## Undervisningssemester
Haust
7. semester i lektorutdanningsprogrammet for studentar som tek faget som fag II.
## Undervisningsstad
Forelesing: Totalt 12 timar fordelt på seks veker.
Seminar: 2
Om det melder seg færre enn fem studentar til eit emne, kan undervisningstilbodet bli tilpassa studentalet. Studentane vil i så fall bli informerte om det alternative undervisningsopplegget ved semesterstart, og før semesterregistreringsfristen 1. februar/1. september.
For å gå opp til eksamen må studentane ha levert ein skriftleg tekst som presenterer eit undervisningsopplegg og drøftar det i lys av fagdidaktisk teori. Teksten skal ha eit omfang på minimum 2 sider. I tillegg må studentane ha delteke på eit seminar der dei gjev tilbakemelding på kvarandre sine tekstar i responsgrupper.
Det er 80% oppmøteplikt på førelesningane.
I emnet nyttar ein følgjande vurderingsformer:
Munnleg eksamen sett saman av ein førebudd presentasjonsdel og ein samtaledel. Studenten må leggje ein disposisjon for presentasjonsdel inn i Mitt UiB seinast ei veke før eksamen. Studenten får 15 minutt av totalt 30 til presentasjonen sin. Munnleg eksamen vert halden på engelsk. Munnleg eksamen kan bli digital.
Pensum utgjer omlag 350 sider av normal vanskegrad.
Litteraturlista vil vere klar innan 01.07 for haustsemesteret og 01.01 for vårsemesteret.
