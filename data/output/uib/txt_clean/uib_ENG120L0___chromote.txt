##  Emnebeskrivelse
## Mål og innhald
Emnet utforskar språksystemet og tek for seg ein eller fleire sentrale språkkomponentar i engelsk, som t.d. leksikon, semantikk, fonologi, morfologi eller syntaks.
Innhaldet i emnet kan variere frå år til år.
Emnet kombinerer teori og praktiske øvingar for å gi studentane ei brei forståing av innhaldet.
## Læringsutbyte
Ved avslutta emne har studentane følgjande læringsutbyte, definert i kunnskapar, ferdigheiter og generell kompetanse. Desse vert oppnådd ved sjølvstendig arbeid med pensum, førebuing til forelesingar og seminar, og gjennomføring av obligatoriske aktivitetar som er spesifiserte under «Obligatorisk undervisningsaktivitet»:
Kunnskapar
Studentane
- har inngåande kunnskap om aspekt ved det engelske språksystemet
- har kjennskap til omgrep og terminologi som vert nytta i studiet av det engelske språksystemet
Ferdigheiter
Studentane kan
- bruke språkdata til å diskutere, forklare og kontekstualisere språkstrukturar og -fenomen
- skildre og analysere data som er relevant for språksystem
- diskutere tema innan språksystem med eit presist omgrepsapparat
- -dentifisere og skildre ulike omgrep og metodar som er relevante for språksystem, i arbeid med språkdata
- velje ut relevant informasjon frå ulike kjelder
- knyte avanserte lingvistiske omgrep og teoriar til kjende omgrep og teoriar
Generell kompetanse
Studentane kan
- tenke og argumentere analytisk, kritisk og sjølvstendig
- bruke analytiske omgrep, teoriar og metodar i vitskaplege språkstudium
- handtere og organisere ny informasjon og knyte den til kjend kunnskap
- arbeide sjølvstendig, planleggje eige arbeid, nå mål og halde tidsfristar
- uttrykkje seg på korrekt akademisk engelsk, både skriftleg og munnleg
- utvide deira kunnskap gjennom vidare studiar av engelsk lingvistikk
## Studiepoeng, omfang
## Studienivå (studiesyklus)
## Undervisningssemester
## Undervisningsstad
Ein vil sterkt rå til at studentane i tillegg til generell studiekompetanse har studiespesialiserande programfag i engelsk frå vidaregåande skole med gode karakterar. For studentar med annan bakgrunn er det tilrådd med eit engelsknivå tilsvarande C1 i samsvar med the Common European Framework of Reference for Languages
Ein vil sterkt rå til at studentane har teke innføringssemesteret og ENG110 (Lydar og strukturar) eller tilsvarande kurs.
Forelesingar: opp til 24 timar
Det er venta at studentane er til stades og tek aktivt del i undervisninga. Dette ligg også til grunn for førebuing til eksamen.
Det er obligatorisk frammøte på undervisninga. Studentane må vere til stades på minst 75% av forelesingane for å kunne ta eksamen.
For å kunne ta eksamen må studentane òg ha gjennomført og bestått følgjande obligatoriske aktivitetar:
- ein kort presentasjon eller ei skriftleg oppgåve, maks 500 ord (typen aktivitet kan variere frå år til år)
- ei fleirvalsoppgåve
Detaljert informasjon om oppgåvene, presentasjonane og prosedyrar/fristar for innlevering vert kunngjort på Mitt UiB. Alle obligatoriske arbeidskrav må gjennomførast i same semester.
Godkjenninga av obligatoriske arbeidskrav er gyldig i undervisningssemesteret og dei to påfølgjande semestera.
Eksamen er ein to timars skoleeksamen i Inspera.
Studentar som ikkje har oppfylt dei obligatoriske krava (sjå «Obligatorisk undervisningsaktivitet») misser retten til å ta eksamen.
