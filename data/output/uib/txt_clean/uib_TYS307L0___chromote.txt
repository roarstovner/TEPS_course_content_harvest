##  Emnebeskrivelse
## Mål og innhald
Den lingvistiske delen av emnet gir ei innføring i sentrale deldisiplinar i tysk (germanistisk) språkvitskap. Dette kan vere morfologi, syntaks, semantikk, fonologi, orddanning, tekstlingvistikk/tekstgrammatikk, pragmatikk eller fagdidaktikk
Den litteraturvitskaplege delen av emnet gir ei innføring i sentrale retningar innan moderne litteraturvitskapleg teori og metode med utgangspunkt i eit mindre utval av litterære verk. Dette kan t.d. være metaforteori, sjangerlære, narratologi, hermeneutikk, psykoanalyse, resepsjonsteori, kritisk teori, postkolonial teori eller gender studies.
Emnet inneheld òg eit kurs i litteratursøk og kildevurdering.
## Læringsutbyte
Kunnskap:
Studenten
- har kunnskap om sentrale deldisiplinar i germanistisk språk- og litteraturvitenskap
- har kunnskap om fagterminologien og omgrepa i deldisiplinane
- har kunnskap om skrivetradisjonane og tekstkonvensjonane i deldisiplinane
- har kunnskap om litteratursøk og kildevurdering
Ferdigheiter:
Studenten
- kan analysere tekstar ved hjelp av analyseverktya frå dei ulike deldisiplinane
- kan bruke fagterminologien og omgrepa i deldisiplinane sjølvstendig
- kan diskutere og formidle aktuelle teoretiske problemstillingar både munnleg og skriftleg
- kan få oversikt over litteraturen på eit fagfelt og bruke ulike former og metodar for litteratursøk og kildevurdering
Kompetanse:
Studenten
- kan på eiga hand oppdatere og utvide kunnskapane sine om dei ulike deldisiplinane i germanistisk språk- og litteraturvitskap
- tek til å bli skriveteknisk førebudd på å ta til på skrivinga av masteroppgåva
## Studiepoeng, omfang
## Studienivå (studiesyklus)
## Undervisningssemester
## Undervisningsstad
Undervisninga blir gitt som forelesningar/seminar, der ein går ut frå at studentane deltek aktivt.
- 2 dobbeltimar
- 9 veker (til saman 9 dobbeltimar litteratur og 9 dobbeltimar lingvistikk)
- 2-4 timars kurs i litteratursøk og kildevurdering
Om det melder seg få studentar til eit emne, kan undervisningsforma bli tilpassa studenttalet. Studentane vil i så fall bli informerte om det alternative undervisningsopplegget ved semesterstart og før semesterregistreringsfristen 1. februar/1. september.
I løpet av semesteret skal det skrivast to korte (ca. 500 ord) øvingsoppgåver (ei i kvar av disiplinane) og haldast to munnlege presentasjonar i tilknyting til undervisninga (ei i kvar av disiplinane).
Det er òg obligatorisk å delta på kurset i litteratursøk og kildevurdering.
Arbeidskrava må vere godkjende av faglærar før ein kan gå opp til eksamen i emnet.
Arbeidskrava er gyldige i undervisningssemesteret og det følgjande semesteret.
Vurdering skjer på grunnlag av ein 7 dagars heimeeksamen (omfang: 2500 ord) og ein munnleg eksamen (omfang: ca. 30 minutt).
Den munnlege eksamenen skal innehalde ein inntil 10 minutt lang presentasjon av eit sjølvvalt pensumrelatert emne frå den disiplinen ein har valt bort på heimeeksamen. På den øvrige delen blir det stilt spørsmål om pensum og heimeeksamen.
Ved utrekninga av den endelege karakteren tel heimeeksamen 50% og den munnlege eksamenen 50 %.
Haust.
Det er òg vurdering tidleg i vårsemesteret for studentar med gyldig godkjenning av obligatoriske arbeidskrav.
