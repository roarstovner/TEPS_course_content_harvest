##  Emnebeskrivelse
## Mål og innhald
Emnet skal vidareutvikle den fagdidaktiske kunnskapen studenten har frå 100-nivået, og leggje grunnlag for auka forståing av korleis norskfagleg innsikt og refleksjon kan bidra til å leggje til rette for språk- og litteraturopplæringa til elevane.
Emnet har fire tema:
- språkutvikling, språkkompetanse og kulturelt mangfald
- lesing, litteraturdidaktikk og teksthistorie
- skriveopplæring
- norskfagleg danning og kunnskapssyn
## Læringsutbyte
Studenten skal ved avslutta emne ha følgjande læringsutbyte definert i kunnskapar, ferdigheiter og generell kompetanse:
Kunnskapar
Studenten
- har innsikt i korleis språkkompetanse, språkkunnskap og språklege læringsprosessar kan fremjast i opplæringa
- har innsikt i leseprosessar og korleis elevar kan tileigne seg kunnskapar om litteratur og tekst
- har innsikt i tilhøvet mellom danning, kunnskap og kompetanse i norskfaget
- har innsikt i korleis elevar med ulik språkleg og kulturell bakgrunn utviklar norskkompetanse
- har innsikt i korleis elevar kan utvikla seg som skrivarar
Ferdigheiter
Studenten
- kan bruke kunnskapen som er omtala ovanfor i eigne analysar av norskdidaktisk materiale
- kan bruke kunnskapen ovanfor i eigen yrkespraksis
- kan reflektere over norskopplæringa og elevane si læring i norskfaget
- kan bruke kunnskapen ovanfor i arbeid med elevtekstar
Generell kompetanse
Studenten
- har innsikt i norskfaget si rolle i skulen og samfunnet
- kan formulere og grunngje eit fagsyn
## Fulltid/deltid
## Studiepoeng, omfang
## Studienivå (studiesyklus)
## Undervisningssemester
## Undervisningsstad
- Minst 55 studiepoeng på 100-nivået i nordisk språk og litteratur inkludert 5 studiepoeng i nordisk fagdidaktikk.
- Fullført KOPRA101, KOPRA102 og KOPRA103, eller tilsvarande.
Undervisninga vert primært gitt som førelesingar. Det er òg aktuelt med seminar og undervisningsverkstad.
Om det melder seg færre enn fem studentar til eit emne, kan instituttet innføra redusert undervisning, jamfør instituttets retningslinjer for dette på Mitt UiB. På emne der dette kan verta aktuelt, vil studentane få informasjon om det ved semesterstart og før semesterregistreringsfristen 1. februar/1. september.
For å kunna gå opp til eksamen må studentane ha lagt fram eit sjølvstendig arbeid der dei presenterer eit undervisningsopplegg og drøftar det i lys av fagdidaktisk teori.
Studenten må vere til stades minst 80 % av undervisinga for å få emnet godkjent.
Det vert nytta gradert karakterskala frå A til F der F er stryk.
Jf. Universitets- og høgskolerådet: www.uhr.no/ressurser/temasider/karaktersystemet_1/tekst_som_beskriver_det_norske_karaktersystemet
