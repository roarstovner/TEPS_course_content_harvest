##  Emnebeskrivelse
## Mål og innhald
Dette emnet inneheld eit pensum i grammatikk og tekstlingvistikk på om lag 150-200 sider henta frå ei moderne lærebok skriven på fransk, i motsetnad til læreboka på 100-nivå som er kontrastiv og skriven på eit skandinavisk språk. I tillegg vil studentane få eit utval vitskaplege artiklar på om lag 50 sider.
Arbeidet både med grammatikk og tekstlingvistikk har som mål å gje studentane større teoretisk kunnskap og praktisk dugleik i moderne fransk.
## Læringsutbyte
Studenten skal ved avslutta emne ha følgjande læringsutbytte:
Kunnskap Studenten
- har djupare innsikt i språkvitskaplege omgrep og apparat for grammatisk analyse
- har spesialisert kunnskap om fransk språkstruktur og -tekst
Ferdigheiter Studenten
- er i stand til å reflektera kritisk rundt språkvitskaplege analysar av språket
- kan nytta språklege omgrep til å analysera fransk språkbruk i ulike sjangrar
Generell kompetanse Studenten
- kan arbeide sjølvstendig med ei lingvistisk problemstilling og leite fram relevant bakgrunnsmateriale
- kan gjennomføra under rettleiing eit resonnerande, analytisk og kritisk arbeid tilsvarande BA-oppgåva
- kjenner normene for akademisk språkbruk
- kan vidareutvikla kunnskap og dugleik i disiplinen på sjølvstendig vis
## Studiepoeng, omfang
## Studienivå (studiesyklus)
## Undervisningssemester
## Undervisningsstad
Det blir normalt gitt 3 timar førelesningar, seminar og rettleiing i veka i 9 veker.
Om det melder seg færre enn fem studentar til eit emne, kan undervisningstilbodet bli tilpassa studentalet til dømes ved at førelesingar vert erstatta av seminar eller individuelt tilpassa undervisningsopplegg. Studentane vil i så fall bli informerte om det alternative undervisningsopplegget ved semesterstart, og før semesterregistreringsfristen 1. februar/1. september.
Det blir kravd at studentane deltek på minimum 20 av 24 undervisningstimer (også digital) (75%) for å få gå opp til vurdering i emnet.
For å kunna ta eksamen i emnet må studentane få godkjent ei øvingsoppgåve i grammatikk og tekstlingvistikk som er blitt gjeven i samband med undervisninga.I samband med semesteroppgåva skal det vera minst eitt rettleiingsmøte.
Godkjenninga av obligatoriske arbeidskrav er gyldig i undervisningssemesteret og det semesteret etter.
Det gis ikkje rettleiing i det undervisningsfrie semesteret.
Eksamen er ei semesteroppgåve på om lag 3000 ord skriven i løpet av semesteret. Ein skal skriva oppgåva på fransk.
Oppgåva fyller kravet til det sjølvstendige arbeidet som skal gå inn i bachelorgraden.
Som avslutning på emnet vert det arrangert ein munnleg eksamen i grammatikk- og lingvistikkpensumet på omlag 20-30 minutt. Prøva skal samstundes syna den munnlege dugleiken i fransk hjå kandidatane.
Munnleg og skriftleg eksamensdel tel 50 prosent kvar av samla karakter i emnet. Begge prøvene må vere greidde i same semester.
Ein har ikkje krav på rettleiing om eksamen utsettast til følgjande semester
